---
layout: post
title: "Σύνθεση ταλαντώσεων"
description: "Φυσική Γ' Λυκείου"
category: Άσκηση
tags: [Ταλαντώσεις]
---
{% include JB/setup %}




**θέμα Δ**


![σχήμα]({{ site.url }}/assets/synteti1.png) 


Σώμα $$Σ_1$$ μάζας $$m = 50 \quad g$$ ισορροπεί ακίνητο πάνω σε οριζόντια βάση, δεμένο στην άκρη
ενός οριζόντιου ελατηρίου, η άλλη άκρη του οποίου είναι στερεωμένη σε ακίνητο σημείo $$K$$ κατακόρυφου τοίχου όπως
φαίνεται στο σχήμα. Δεύτερο σώμα $$Σ_2$$ ίσης μάζας που κινείται στη διεύθυνση του άξονα του ελατηρίου συγκρούεται
με τον σώμα $$Σ_1$$ και σφηνώνεται ακαριαία σε αυτό. Το συσσωμάτωμα $$Σ$$ που προκύπτει μπορεί να κινείται χωρίς τριβές και εκτελεί απλή αρμονική
ταλάντωση μεταξύ δύο ακραίων θέσεων που απέχουν απόσταση $$d = 2 \quad cm$$. Ο ελάχιστος χρόνος μετάβασης 
του συσσωματώματος από τη μια ακραία θέση στην άλλη είναι $$Δt_1 = 0.1π \quad s$$. 


**Δ1.** Να γράψετε τη χρονική εξίσωση της απομάκρυνσης $$x_1 = f(t)$$ του συσσωματώματος $$Σ$$, γύρω από τη θέση ισορροπίας 
του $$Ο$$ Θεωρώντας ότι τη χρονική στιγμή μηδέν το συσσωμάτωμα βρίσκεται στο σημείο $$Ο$$ και 
κινείται κατά την αρνητική φορά.

**Δ2** Να υπολογίσετε την ενέργεια που μετατρέπεται σε θερμότητα κατα την πλαστική κρούση. 

Στη συνέχεια αφαιρείται το ελατήριο από το συσσωμάτωμα και αντικαθίσταται η οριζόντια λεία επιφάνεια
της βάσης με νέα βάση για την οποία ο συντελεστής στατικής τριβής μεταξύ του συσσωματώματος $$Σ$$ 
και της βάσης είναι $$μ_σ = \sqrt3$$. Με κατάλληλο μηχανισμό η νέα βάση εκτελεί απλή αρμονική ταλάντωση σε διεύθυνση
ίδια με την προηγούμενη και γύρω από την ίδια θέση ισορροπίας $$Ο$$ με πλάτος και συχνότητα 
ταλάντωσης $$Α_2 = \sqrt3 \quad cm$$ και $$f_2 = \frac{5}{π} \quad Hz$$ αντίστοιχα. 
  

**Δ3.** Αν γνωρίζετε ότι τη χρονική στιγμή $$t_o = 0$$ η νέα βάση βρίσκεται στην ακραία θέση της
και ο ρυθμός μεταβολής της ταχύτητάς της είναι αρνητικός, να δείξετε ότι το συσσωμάτωμα $$Σ$$ δεν ολισθαίνει για όσο χρόνο 
κινείται η βάση και να γράψετε τη χρονική εξίσωση της
απομάκρυνσης $$x_2 = f(t)$$ του συσσωματώματος $$Σ$$ γύρω από τη θέση ισορροπίας $$Ο$$.

**Δ4.** Να γράψετε τη χρονική εξίσωση της ταχύτητας $$υ = f(t)$$ της σύνθετης ταλάντωσης που 
εκτελεί το συσσωμάτωμα $$Σ$$ γύρω από τη ίδια θέση ισορροπίας του $$Ο$$ στην ίδια διεύθυνση, αν θεωρήσουμε ότι μπορεί να κάνει ταυτόχρονα τις δύο προηγούμενες αρμονικές 
ταλαντώσεις $$x_1 = f(t)$$ και $$x_2 = f(t)$$.


**Δ5** Όταν η απομάκρυνση του συσσωματώματος $$Σ$$ από τη θέση ισορροπίας $$Ο$$ λόγω
της πρώτης ταλάντωσης είναι $$x_1 = 0.5 \quad cm$$ και η ταχύτητά του είναι θετική, να βρείτε το ρυθμό μεταβολής της ορμής του συσσωματώματος
για τη σύνθετη ταλάντωση. 

