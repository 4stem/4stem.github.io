---
layout: post
title: "Σύνθεση ταλαντώσεων"
description: "Φυσική Γ' Λυκείου"
category: Άσκηση
tags: [Ταλαντώσεις]
---
{% include JB/setup %}




**θέμα Γ**


![σχήμα]({{ site.url }}/assets/synteti1.png) 


Σώμα $$Σ$$ μάζας $$m = 0.1 \quad kg$$ βρίσκεται πάνω σε οριζόντια βάση και είναι δεμένο στην άκρη
ενός οριζόντιου ελατηρίου, η άλλη άκρη του οποίου είναι στερεωμένη σε ακίνητο σημείo $$K$$ κατακόρυφου τοίχου όπως
φαίνεται στο σχήμα. Το σώμα μπορεί να κινείται χωρίς τριβές και εκτελεί απλή αρμονική
ταλάντωση μεταξύ δύο ακραίων θέσεων που απέχουν απόσταση $$d = 2 \quad cm$$. Ο ελάχιστος χρόνος μετάβασης 
του σώματος από τη μια ακραία θέση στην άλλη είναι $$Δt_1 = 0.1π \quad s$$ όταν η βάση πάνω στην οποία
βρίσκεται το σώμα είναι ακίνητη. Τη χρονική στιγμή $$t_o = 0$$ το σώμα βρίσκεται στην ακραία
θέση ταλάντωσής του και το ελατήριο είναι σε επιμήκυνση. Θεωρώντας ως θετική φορά την προς τα δεξιά:


**Γ1.** Να γράψετε τη χρονική εξίσωση της απομάκρυνσης $$x_1 = f(t)$$ του σώματος $$Σ$$, γύρω από τη θέση ισορροπίας 
του $$Ο$$ όταν η οριζόντια βάση είναι ακίνητη. 

Στη συνέχεια αφαιρείται το ελατήριο από το σώμα και αντικαθίσταται η οριζόντια λεία επιφάνεια
της βάσης με νέα βάση για την οποία ο συντελεστής στατικής τριβής μεταξύ του σώματος $$Σ$$ 
και της βάσης είναι $$μ_σ = \sqrt3$$. Με κατάλληλο μηχανισμό η νέα βάση εκτελεί απλή αρμονική ταλάντωση σε διεύθυνση παράλληλη με τον 
άξονα του ελατηρίου και γύρω από την ίδια θέση ισορροπίας $$Ο$$ με πλάτος και συχνότητα 
ταλάντωσης $$Α_2 = \sqrt3 \quad cm$$ και $$f_2 = \frac{5}{π} \quad Hz$$ αντίστοιχα. 
  

**Γ2.** Αν γνωρίζετε ότι τη χρονική στιγμή $$t_o = 0$$ η νέα βάση βρίσκεται στη θέση ισορροπίας $$Ο$$
και κινείται προς τη θετική φορά, να δείξετε ότι το σώμα $$Σ$$ δεν ολισθαίνει για όσο χρόνο 
κινείται η βάση και να γράψετε τη χρονική εξίσωση της
απομάκρυνσης $$x_2 = f(t)$$ του σώματος $$Σ$$ γύρω από τη θέση ισορροπίας $$Ο$$.

**Γ3.** Να γράψετε τη χρονική εξίσωση της ταχύτητας της σύνθετης ταλάντωσης $$υ = f(t)$$ που 
εκτελεί το σώμα $$Σ$$ γύρω από τη θέση ισορροπίας του $$Ο$$ αν κάνει ταυτόχρονα δύο αρμονικές 
ταλαντώσεις $$x_1 = f(t)$$ και $$x_2 = f(t)$$.


**Γ4** Όταν η απομάκρυνση του σώματος $$Σ$$ από τη θέση ισορροπίας $$Ο$$ λόγω
της πρώτης ταλάντωσης είναι $$x_1 = 0.5 \quad cm$$ για πρώτη φορά, να βρείτε το ρυθμό μεταβολής της ορμής του σώματος
$$Σ$$ για τη σύνθετη ταλάντωση. 

