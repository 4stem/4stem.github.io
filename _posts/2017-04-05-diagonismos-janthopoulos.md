---
layout: post
title: "Διαγωνισμός Φυσικής Β. Ξανθόπουλος"
description: "Φυσική Γ' Λυκείου"
category: Άσκηση
tags: [Στερεό, Ρευστά]
---
{% include JB/setup %}

![σχήμα]({{ site.url }}/assets/output.png) 

Δεξαμενή νερού (1) είναι στο πάνω τμήμα της κλειστή αεροστεγώς με οριζόντιο αβαρές έμβολο. Στην επιφάνεια του εμβόλου τοποθετούμε σώμα $$Σ_1$$ μάζας $$m_1$$ πάνω σε σώμα $$Σ_2$$ μάζας $$m_2$$. Μεταξύ $$Σ_1$$ και $$Σ_2$$ έχουμε τοποθετήσει κόλλα. Το σώμα $$Σ_1$$ είναι στερεωμένο στο ένα άκρο οριζόντιου ελατηρίου με σταθερά $$k=800 \frac{Ν}{m}$$. Το άλλο άκρο του ελατηρίου είναι στερεωμένο σε ακλόνητο σημείο όπως δίνεται στο σχήμα. Στη βάση της δεξαμενής υπάρχει ροόμετρο υδραργύρου από το οποίο εξέρχεται το νερό. H διαφορά στάθμης του υδραργύρου στο ροόμετρο είναι $$h= \frac{10}{21}m$$, ενώ ο λόγος των διατομών (που
θεωρούνται μικρές) στα σημεία Κ και Λ είναι $$\frac{ΑΚ}{ΑΛ}=2$$.
Αν δίνονται $$ρ_{νερ}=1000 \frac{kg}{m^3}$$, $$ρ_{Hg}=13600 \frac{kg}{m^3}$$, $$P_{atm}=105 Pa$$, $$g=10\frac{m}{s^2}$$,

**1.** Να υπολογιστεί η ταχύτητα $$υ_Λ$$ του νερού στο σημείο $$Λ$$.

**2.** Εάν τα σώματα $$Σ_1$$, $$Σ_2$$ έχουν μάζες $$m_1=m_2=100kg$$ και η διατομή της δεξαμενής (1) είναι $$Α=2m^2$$, να υπολογιστεί το ύψος $$H$$ της δεξαμενής.

**3.** Συμπιέζουμε το ελατήριο ώστε να έχει συσπείρωση $$Δl_1=0,5m$$ και κατόπιν εκτοξεύουμε το σύστημα $$Σ_1$$ και $$Σ_2$$ με αρχική ταχύτητα $$υ_ο= 3 \frac{m}{s}$$, προς την θέση φυσικού μήκους του ελατηρίου. Αν το $$Σ_2$$ χάνει την επαφή του με το $$Σ_1$$ την στιγμή που η ταχύτητά του έχει μέτρο $$υ_1=1,2\frac{m}{s}$$, να βρεθεί η μέγιστη οριζόντια δύναμη που αντέχει η κόλλα που συνδέει τα σώματα $$Σ_1$$ και $$Σ_2$$. Δίνεται ότι δεν υπάρχουν τριβές μεταξύ $$Σ_2$$ και εμβόλου της δεξαμενής.

**4.** Το σώμα $$Σ_2$$ ολισθαίνει χωρίς τριβές μέχρι την άρθρωση $$Α$$ και στην συνέχεια ολισθαίνει πάνω στην οριζόντια ομογενή ράβδο $$Α$$Γ μήκους $$L$$, όπου ο συντελεστής ολίσθησης είναι $$μ=0,1$$. Η ράβδος μπορεί να περιστρέφεται χωρίς τριβές γύρω από την άρθρωση, αλλά στο σημείο $$Γ$$ μέσω του νήματος και της τροχαλίας ασκείται στη ράβδο κατακόρυφη δύναμη $$F$$ ώστε η ράβδος να
ισορροπεί συνεχώς σε οριζόντια θέση. Αν το σώμα $$Σ_2$$ σταματά να κινείται στο σημείο $$Γ$$ ελάχιστα πριν έρθει σε επαφή με το νήμα, να βρεθεί το μήκος $$L$$ της ράβδου.

**5.** Κατά τη διάρκεια της κίνησης του $$Σ_2$$, η ράβδος είναι πάντα οριζόντια λόγω της δύναμης $$F$$ από το νήμα. Στο άλλο άκρο του νήματος είναι δεμένη δεξαμενή 2 η οποία είναι αρχικά άδεια, αλλά μπορεί να τροφοδοτείται με νερό που εισέρχεται με οριζόντια ταχύτητα από βρύση. Η τροχαλία μπορεί να περιστρέφεται χωρίς τριβές γύρω από οριζόντιο άξονα όπως φαίνεται στο σχήμα. Αν η μάζα της ράβδου είναι $$m_ρ=2kg$$, να γίνει η γραφική παράσταση της παροχής $$Π(t)$$ της βρύσης σε συνάρτηση με τον χρόνο $$t$$, ώστε η ράβδος να παραμένει συνεχώς οριζόντια. Θεωρήστε $$t=0$$ την στιγμή που το $$Σ_2$$ βρίσκεται στην άρθρωση $$Α$$.


`Απάντηση:`

$$υ_Λ = 4 \sqrt10 \frac{m}{s}$$

$$H = 7.9 m$$

$$T=320N$$

$$L = 0,72m$$

$$Π = \frac{1}{7.2} (1.2 - t) \frac{m^3}{s}$$


