---
layout: post
title: "Αριθμός ταλαντώσεων"
description: "Φυσική Γ' Λυκείου"
category: Άσκηση
tags: [Ταλαντώσεεις]
---
{% include JB/setup %}

Ένα σώμα εκτελεί ταυτόχρονα δύο απλές αρμονικές ταλαντώσεις που εκτελούνται πάνω στην ίδια διεύθυνση, γύρω από την ίδια θέση ισορροπίας και έχουν ίδιο πλάτος $$Α$$, και παραπλήσιες συχνότητες $$ f_1 \approx f_2 $$. Στο χρόνο που μεσολαβεί μεταξύ δύο διαδοχικών μηδενισμών του πλάτους της συνισταμένης ταλάντωσης, το σώμα εκτελεί $$Ν_1$$ πλήρεις ταλαντώσεις. Εάν υποδιπλασιάσουμε τις συχνότητες και των δύο συνιστωσών ταλαντώσεων θεωρώντας ότι και οι νέες συχνότητες είναι παραπλήσιες δηλαδή $$ f'_1 \approx f'_2 $$ να βρεθεί ο λόγος $$ \frac{N_1}{N_2} $$, όπου $$ Ν_2 $$ ο αριθμός των ταλαντώσεων που εκτελεί το σώμα μεταξύ δύο διαδοχικών μηδενισμών του πλάτους της συνισταμένης ταλάντωσης, μετά τον διπλασιασμό των συχνοτήτων.

`Απάντηση:`

Όταν ένα σώμα εκτελεί ταυτόχρονα δύο απλές αρμονικές ταλαντώσεις που εκτελούνται στην ίδια διεύθυνση, γύρω από το ίδιο σημείο ισορροπίας με ίδιο πλάτος και παραπλήσιες συχνότητες $$f_1$$ και $$f_2$$ προκύπτει μια ιδιόμορφη κίνηση που ονομάζεται διακρότημα.
Ο χρόνος μεταξύ δύο διαδοχικών μηδενισμών του πλάτους ονομάζεται περίοδος του διακροτήματος και υπολογίζεται από την σχέση:

$$T_δ = \frac{1}{|f_1 - f_2|}$$

Η συχνότητα της ταλάντωσης της κίνησης του σώματος δίνεται από την σχέση:

$$f = \frac{f_1+f_2}{2}$$

Άρα η περίοδος της κίνησης είναι

$$T = \frac{2}{f_1+f_2}$$

Το πλήθος $$Ν_1$$ των ταλαντώσεων που εκτελεί το σώμα στη διάρκεια μιας περιόδου του διακροτήματος είναι

$$Ν_1 = \frac{T_δ}{Τ} = \frac{ \frac{1}{|f_1 - f_2|}}{\frac{2}{f_1+f_2}} = \frac{f_1+f_2}{2\cdot|f_1-f_2|}$$

Όταν υποδιπλασιάσουμε τις συχνότητες έχουμε $$ f'_1 = \frac{f_1}{2}$$ και $$ f'_2 = \frac{f_2}{2}$$ οπότε για την νέα ιδιόμορφη ταλάντωση θα ισχύουν

$$T'_δ = \frac{1}{|f'_1 - f'_2|} = \frac{1}{|\frac{f_1}{2} - \frac{f_2}{2}|} =  \frac{2}{|f_1 - f_2|}$$

ενώ για την περίοδο $$Τ$$ της κίνησης έχουμε

$$T´ = \frac{2}{f´_1+f´_2} = \frac{2}{\frac{f_1}{2} + \frac{f_2}{2}} = \frac{4}{f_1+f_2}$$

οπότε το πλήθος $$Ν_2$$ των ταλαντώσεων που εκτελεί το σώμα στη διάρκεια μιας περιόδου του διακροτήματος είναι

$$Ν_2 = \frac{T´_δ}{Τ´} = \frac{ \frac{2}{|f_1 - f_2|}}{\frac{4}{f_1+f_2}} = \frac{f_1+f_2}{2\cdot|f_1-f_2|}$$

και τελικά ο ζητούμενος λόγος προκύπτει:

$$ \frac{N_1}{N_2}=1$$