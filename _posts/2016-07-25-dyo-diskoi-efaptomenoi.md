---
layout: post
title: "Δύο δίσκοι που εφάπτονται"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}

Το παρακάτω σχήμα (σχολικό βιβλίο σελίδα 151) δείχνει δυο λεπτούς δίσκους που μπορούν να περιστρέφονται ελεύθερα γύρω από άξονες που διέρχονται από τα κέντρα τους $$Κ$$ και $$Λ$$. Οι δίσκοι εφάπτονται μεταξύ τους στο σημείο $$Ρ$$ ώστε όταν περιστρέφεται ο ένας να παρασύρει τον άλλο χωρίς ολίσθηση. Ο μεγάλος δίσκος έχει ροπή αδρανείας $$Ι_K = 75 kg \cdot m^2$$ ως προς το κέντρο μάζας του. Την χρονική στιγμή $$t = 0$$ εφαρμόζεται μια ροπή $$τ = 2 Ν \cdot m$$ στον μικρό αβαρή δίσκο ενώ οι δίσκοι βρίσκονται σε ηρεμία. Να βρεθεί η γωνιακή ταχύτητα του μεγάλου δίσκου κατά την χρονική στιγμή $$t = 3 s$$. Δίνονται οι ακτίνες $$R_Κ = 60 cm$$ και $$R_Λ = 40cm$$.

![σχήμα]({{ site.url }}/assets/daxtylioi.png) 


`Απάντηση:`


Λόγω της επαφής στο Ρ, εμφανίζεται ένα ζεύγος δυνάμεων δράσης αντίδρασης στους δυο δίσκους. Έτσι στον δίσκο με κέντρο $$Λ$$ εμφανίζεται η τριβή Τ ώστε να αντιτίθεται στην κίνηση του δίσκου. Εάν $$R_Λ$$ είναι η ακτίνα του δίσκου, τότε η Τ ως εφαπτόμενη δύναμη είναι κάθετη σε αυτή και δημιουργεί μια επιπλέον ροπή ίση κατά μέτρο με
$$τ_Λ = Τ \cdot R_Λ$$
Η ροπή αδράνειας $$Ι_Λ$$ είναι μηδέν αφού ο δίσκος είναι αβαρής, οπότε ο 2ος νόμος του Νεύτων μας δίνει
$$Στ = Ι \cdot α_{γων} \Rightarrow τ - τ_Λ = 0 \Rightarrow τ = Τ \cdot R_Λ \Rightarrow T = \frac{τ}{R_Λ}$$
και κάνοντας τις πράξεις έχουμε $$T = 5N$$.
Λόγω δράσης αντίδραση η τριβή Τ που εφαρμόζεται στον δίσκο $$Κ$$ έχει ίδιο μέτρο και αντίθετη φορά. Η ροπή που περιστρέφει αυτόν τον δίσκο είναι
$$τ_Κ = Τ \cdot R_Κ \Rightarrow τ_Κ = 3 Ν \cdot m$$
Η γωνιακή επιτάχυνση του δίσκου βρίσκεται από τον δεύτερο νόμο του Νεύτωνα
$$ α_{γων} = \frac{τ}{Ι_Κ} \Rightarrow α_{γων} = 0.04 \frac{rad}{s^2}$$
Τέλος η γωνιακή ταχύτητα μπορεί να βρεθεί από την σχέση
$$ω = ω_ο + α_{γων} \cdot t \Rightarrow ω = 0.12 \frac{rad}{s}$$