---
layout: post
title: "Ηλεκτρομαγνητική αυτεπαγωγή"
description: "Φυσική Γ' Λυκείου"
category: Άσκηση
tags: [Ηλεκτρομαγνητισμός]
---
{% include JB/setup %}

Δύο παράλληλοι οριζόντιοι οδηγοί χωρίς ωμική αντίσταση, που απέχουν μεταξύ τους απόσταση 
$$l=0,5 m$$, συνδέονται στα άκρα τους με πηνίο συντελεστή αυτεπαγωγής $$L=25 \cdot 10^{-3} H$$
και ωμικής αντίστασης $$R_π = 25 \cdot 10^{-3} Ω$$. Ένας αγωγός $$ΚΛ$$, με μάζα $$m=150 g$$
και ωμική αντίσταση $$R_{ΚΛ}=25 \cdot 10^{-3} Ω$$, μπορεί να ολισθαίνει χωρίς τριβές μένοντας 
κάθετος και σε επαφή με τους οδηγούς. Το σύστημα βρίσκεται μέσα σε κατακόρυφο 
ομογενές μαγνητικό πεδίο $$Β=0,1Τ$$. Ασκώντας στον αγωγό $$ΚΛ$$ κατάλληλη δύναμη $$\vec F$$,
παράλληλη με τους οριζόντιους οδηγούς, τον κινούμε με τέτοιο τρόπο ώστε ο ρυθμός μεταβολής 
της έντασης του ρεύματος στο κύκλωμα να είναι $$\frac{dI}{dt} = +2\frac{A}{s}$$, ενώ τη χρονική στιγμή $$t=0$$
η αρχική ταχύτητα του αγωγού είναι $$υ_0=4 \frac{m}{s}$$.


α) Πόση είναι η ηλεκτρεγερτική δύναμη από αυτεπαγωγή που δημιουργείται στο πηνίο κατά τη 
διάρκεια του φαινομένου.	
			
Για τη χρονική στιγμή $$t=4s$$ να υπολογίσετε: 

β) Τον ρυθμό $$\frac{dW_F}{dt}$$ με τον οποίο προσφέρεται ενέργεια στο κύκλωμα μέσω του έργου 
της δύναμης $$\vec F$$.

γ) Τον ρυθμό $$\frac{dK}{dt}$$ με τον οποίο αυξάνεται η κινητική ενέργεια του αγωγού.

δ) Τον ρυθμό $$\frac{dU_L}{dt}$$ με τον οποίο αποθηκεύεται ενέργεια μαγνητικού πεδίου στο 
πηνίο και τον ρυθμό $$\frac{dQ}{dt}$$ με τον οποίο αποδίδεται θερμότητα στο περιβάλλον.	

ε) Τι σχέση έχουν οι ρυθμοί του δ) ερωτήματος με την ισχύ της δύναμης Lorentz; Ποια σχέση
συνδέει το ρυθμό του β) ερωτήματος με το ρυθμό του γ) ερωτήματος και την ισχύ της δύναμης Laplace;	

