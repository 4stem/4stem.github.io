---
layout: post
title: "Κρούση και ολίσθηση"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}


![σχήμα]({{ site.url }}/assets/pan01.jpg) 


Λεπτή ομογενής και ισοπαχής ράβδος μάζας $$m$$ και μήκους $$L=1.5m$$, μπορεί να περιστρέφεται χωρίς τριβές γύρω από οριζόντιο άξονα που περνά από το άκρο της O όπως φαίνεται στο σχήμα. Η ράβδος έχει στερεωμένο στο ένα της άκρο σώμα $$Σ_1$$ μάζας $$m_1 = \frac{m}{2}$$ αμελητέων διαστάσεων. Η ροπή αδράνειας της ράβδου γύρω από άξονα περιστροφής που περνάει από το κέντρο μάζας της και είναι κάθετος στο μήκος της ράβδου δίνεται από την σχέση $$I_ρ = \frac{1}{12} \cdot m \cdot L^2$$. Η ράβδος αρχικά ισορροπεί οριζόντια και αφήνεται να κινηθεί ελεύθερα, υπό την επίδραση μόνο της βαρύτητας. Όταν περνά από την κατακόρυφη θέση, το άκρο στο οποίο βρίσκεται το σώμα $$Σ_1$$ συγκρούεται με αρχικά ακίνητη κοίλη σφαίρα μάζας $$m_2 = \frac{m}{4}$$ και ακτίνας $$R= \frac{5}{8}m$$ που βρίσκεται στο επίπεδο κίνησης της ράβδου όπως φαίνεται στο σχήμα. Αμέσως μετά την κρούση η κοίλη σφαίρα αποκτά μόνο μεταφορική ταχύτητα, ενώ η γωνιακή ταχύτητα της ράβδου έχει μέτρο $$ω_1 =1 \frac{rad}{s}$$ και κατεύθυνση αντίθετη με αυτήν που είχε πριν την κρούση. Αν ο συντελεστής τριβής ολίσθησης μεταξύ της κοίλης σφαίρας και του εδάφους είναι $$μ=0.1$$ να βρεθεί το διάστημα που διανύει η κοίλη σφαίρα σε χρόνο $$Δt=12s$$ αμέσως μετά την σύγκρουση. Οι αντιστάσεις από τον αέρα θεωρούνται αμελητέες. Δίνεται επίσης η ροπή αδράνειας της κοίλης σφαίρας $$I = \frac{2}{3} \cdot m_2 \cdot R^2$$, και η επιτάχυνση της βαρύτητας $$g=10 \frac{m}{s^2}$$.


`Απάντηση:`

Για την κίνηση της ράβδου εφαρμόζουμε την αρχή διατήρησης της μηχανικής ενέργειας:

$$Κ_Ι + U_I = K_{II} + U_{II} \Rightarrow 0 + (m + m_1) \cdot g \cdot L = \frac{1}{2} \cdot I \cdot ω^2 + m \cdot g \cdot \frac{L}{2}$$

και κάνοντας αντικαταστάσεις και πράξεις υπολογίζουμε την γωνιακή ταχύτητα της ράβδου στην κατακόρυφη θέση $$ω = 4 \frac{rad}{s}$$

Για την κρούση του συστήματος ράβδος - σώμα $$Σ_1$$ με την ακίνητη κοίλη σφαίρα ισχύει η αρχή διατήρησης της στροφορμής:

$$L_{πριν} = L_{μετά} \Rightarrow I \cdot ω = -Ι \cdot ω_1 + m_2 \cdot υ_ο \cdot L$$

οπότε μετά τις αντικαταστάσεις έχουμε $$υ_ο = 25 \frac{m}{s}$$.

H κοίλη σφαίρα κάνει σύνθετη κίνηση (μεταφορική και περιστροφική). Η μεταφορική κίνηση είναι ευθύγραμμη ομαλά επιβραδυνόμενη εξαιτίας της τριβής ολίσθησης, ενώ η περιστροφική είναι κυκλική ομαλά επιταχυνόμενη εξαιτίας της ροπής της τριβής ολίσθησης.

$$ΣF = m \cdot α_{cm} \Rightarrow μ \cdot m_2 \cdot g = m_2 \cdot α_{cm}$$

από όπου υπολογίζουμε την επιβράδυνση $$α_{cm} = 1 \frac{m}{s^2}$$

$$Στ = Ι \cdot α_{γων} \Rightarrow T \cdot R = \frac{2}{3} \cdot m_2 \cdot R^2 \cdot α_{γων}$$

και κάνοντας πράξεις έχουμε $$α_{γων} = 2.4 \frac{rad}{s^2}$$

καθώς ελαττώνεται η $$υ_{cm}$$ και ταυτόχρονα αυξάνεται η $$ω$$ κάποια στιγμή ξεκινάει η κοίλη σφαίρα να κυλίεται, όταν

$$υ_{cm} = ω \cdot R \Rightarrow υ_ο - α_{cm} \cdot t = α_{γων} \cdot t \cdot R \Rightarrow t = 10s$$

Άρα η ολίσθηση διαρκεί $$t_1 = 10s$$, ενώ τον υπόλοιπο χρόνο $$t_2 = t - t_1 = 2s$$ η κοίλη σφαίρα κυλίεται με ταχύτητα

$$υ_{cm} = υ_ο - α_{cm} \cdot t = 15 \frac{m}{s}$$

To διάστημα που διανύει η κοίλη σφαίρα καθώς ολισθαίνει δίνεται από την σχέση

$$x_{1cm} = υ_ο \cdot t_1 - \frac{1}{2} \cdot α_{cm} \cdot t_1^2 = 200m$$

To διάστημα που διανύει η κοίλη σφαίρα καθώς κυλίεται δίνεται από την σχέση

$$x_{2cm} = υ_{cm} \cdot t_2 = 30m$$

άρα το συνολικό διάστημα που διανύει η κοίλη σφαίρα μετά την σύγκρουση είναι:


$$s_{ολ} = 230m$$