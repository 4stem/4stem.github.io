---
layout: post
category : Άρθρο
title: Επεξεργασία πειραματικών μετρήσεων Compton
tagline: Αβλεψία στις οδηγίες διδασκαλίας
tags : [Κβαντομηχανική]
---
{% include JB/setup %}



«Στο φωτοηλεκτρικό φαινόμενο υπάρχει η δυνατότητα συλλογής και επεξεργασίας πειραματικών δεδομένων. Στο φαινόμενο $$Compton$$ αν και δεν υπάρχει η δυνατότητα αυτή προτείνονται δραστηριότητες επεξεργασίας πειραματικών δεδομένων όπως για παράδειγμα η παρακάτω: 

Σε ένα πείραμα φωτόνια με μήκος κύματος $$λ=1,5 \cdot 10^{-14} m$$ σκεδάζονται από ελεύθερα ηλεκτρόνια ενός μετάλλου και η μεταβολή του μήκους κύματός τους $$Δλ$$ μετρήθηκε για διάφορες γωνίες σκέδασης. 

Το αποτέλεσμα φαίνεται στο παρακάτω γράφημα:

![σχήμα]({{ site.url }}/assets/lathos.png)

Ζητείται το μήκος κύματος $$λ'$$ ενός φωτονίου το οποίο έχει σκεδαστεί κατά γωνία $$φ=150^0$$ σε σχέση με την αρχική του διεύθυνση, η ορμή του φωτονίου αυτού $$p'$$ και η ενέργειά του $$E'$$».

Δραστηριότητα επεξεργασίας πειραματικών μετρήσεων

Ο μαθητής θα πρέπει να καταλάβει ότι η σχέση που συνδέει την μεταβολή του μήκους κύματος με τη γωνία είναι γραμμική, να σχεδιάσει ίσως μια ευθεία γραμμή και από τη γραφική παράσταση να υπολογίσει την μεταβολή $$Δλ$$ για τη συγκεκριμένη γωνία των $$φ=150^0$$. 

Έπειτα γνωρίζοντας την μεταβολή και το αρχικό μήκος κύματος να υπολογίσει το μήκος κύματος του φωτονίου που σκεδάζεται 

$$Δλ = λ' -λ \Rightarrow λ' = Δλ + λ$$

και έπειτα την ορμή $$ p' = \frac{h}{λ'}$$ και την ενέργεια $$E' = h \cdot \frac{c}{λ'}$$. 

Που είναι η αβλεψία σε αυτή την πρόταση που για τρίτη χρονιά προτείνεται στις οδηγίες διδασκαλίας. 

Η μεταβολή του μήκους κύματος στο φαινόμενο $$Compton$$ δεν είναι γραμμική συνάρτηση της γωνίας σκέδασης. Η σχέση είναι


$$Δλ = \frac{h}{m_e \cdot c} \cdot (1-cosφ)$$

Αν θα θέλαμε να σχεδιάσουμε τη σχέση που συνδέει τη μεταβολή του μήκους κύματος με τη γωνία σκέδασης θα ήταν κάπως έτσι:

![σχήμα]({{ site.url }}/assets/sosto.png)


Θεωρώ ότι δεν μπορεί κάποιος να ζητήσει από μαθητή να υπολογίσει την μεταβολή του μήκους για συγκεκριμένη γωνία από παρόμοιο διάγραμμα. 

Αν θέλουμε όμως να πάμε σε γραμμική σχέση διότι η συγκεκριμένη πρόταση αφορά επεξεργασία πειραματικών δεδομένων ίσως θα ήταν καλύτερο να αναφερθούμε στην εξάρτηση της μεταβολής του μήκους κύματος όχι με τις γωνίες σκέδασης $$φ$$ αλλά με το συνημίτονο αυτών των γωνιών. 

Τότε θα έπρεπε στις οδηγίες διδασκαλίας το γράφημα να έχει τη σωστή μορφή που είναι αυτή που φαίνεται στην επόμενη εικόνα. 


![σχήμα]({{ site.url }}/assets/protasi.png)


Από την οποία μπορεί εύκολα ο μαθητής με γνωστό το συνημίτονο της γωνίας σκέδασης να υπολογίσει τη μεταβολή του μήκους κύματος. 


Μπορεί να αναζητηθεί το άρθρο που φιλοξένησε την ανάρτηση [εδώ](https://www.esos.gr/arthra/93439/ablepsia-stis-odigies-didaskalias-gia-mathima-tis-fysikis-tis-g-lykeioy) 