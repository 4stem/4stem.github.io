---
layout: post
title: "Θέμα 2020"
description: "Φυσική Γ' Λυκείου"
category: Άσκηση
tags: [Ταλαντώσεις, Κρούση, Ηλεκτρομαγνητισμός]

---
{% include JB/setup %}


**Θέμα Δ**

![σχήμα]({{ site.url }}/assets/doxeio4.png) 

Η δεξαμενή του σχήματος έχει σχήμα κυλίνδρου με πυθμένα κύκλο ακτίνας $$R_1$$ και κατακόρυφα τοιχώματα. Είναι τοποθετημένη στο έδαφος
και περιέχει ιδανικό ρευστό μέχρι ύψος $$Η$$. Στην πλευρική επιφάνεια της δεξαμενής σε επαφή με τον πυθμένα υπάρχει μικρή στρογγυλή οπή
ακτίνας $$R_2$$ από την οποία εκρέει το ρευστό. Να υπολογιστούν οι χρονικές συναρτήσεις του ύψους $$h(t)$$ του ρευστού στη δεξαμενή και 
της παροχής $$Π(t)$$ της οπής για την χρονική διάρκεια από την στιγμή που ανοίγει η οπή έως ότου
αδειάσει η δεξαμενή.


Εξίσωση $$Bernulli$$ από ένα σημείο $$Α$$ της επιφάνειας του ρευστού έως ένα σημείο $$Β$$ στην οπή. 


$$P_A + \frac{1}{2} \cdot ρ \cdot υ_Α^2 + ρ \cdot g \cdot h = P_B + \frac{1}{2} \cdot ρ \cdot υ_B^2$$


Για τις ακτίνες ισχύει $$R_1 >> R_2$$ οπότε βγάζουμε το συμπέρασμα ότι $$υ_Α << υ_Β$$ και αγνοούμε έτσι την ταχύτητα $$υ_Α$$. Για 
τις πιέσεις ισχύει $$P_A = P_B = P_{ατμ}$$ οπότε η εξίσωση $$Bernulli$$ γίνεται:

$$ρ \cdot g \cdot h = \frac{1}{2} \cdot ρ \cdot υ_B^2 \Rightarrow υ_Β = \sqrt{2 \cdot g \cdot h} $$

Η παροχή ορίζεται ως ο ρυθμός μεταβολής του όγκου του ρευστού που εκκρέει. 

$$Π = \frac{dV}{dt} \Rightarrow Π = \frac{d(V_{ολ} - V_{υγρού}) }{dt} \Rightarrow Π = - π \cdot R_1^2 \frac{dh}{dt}  $$

και δίνεται από την σχέση

$$Π = Α \cdot υ_B \Rightarrow Π = π \cdot R_2^2 \cdot υ_B \Rightarrow Π = π \cdot R_2^2 \cdot \sqrt{2 \cdot g \cdot h} $$

Από τις δυο προηγούμενες σχέσεις

$$ π \cdot R_2^2 \cdot \sqrt{2 \cdot g \cdot h} =  \frac{ΔV}{Δt} \Rightarrow  π \cdot R_2^2 \cdot \sqrt{2 \cdot g \cdot h} = -π \cdot R_1^2 \cdot \frac{dh}{dt}$$

απλοποιούμε το $$π$$ και υψώνουμε στο τετράγωνο, οπότε

$$\frac{h'}{\sqrt{h}} = -(\frac{R_2}{R_1})^2 \cdot \sqrt{2 \cdot g} \Rightarrow  \frac{h'}{2\sqrt{h}} = -(\frac{R_2}{R_1})^2 \cdot \sqrt{\frac{g}{2}}$$


και μετά τις πράξεις


$$(\sqrt{h(t)})' = - (\frac{R_2}{R_1})^2 \cdot \sqrt{\frac{g}{2} } \Rightarrow \sqrt{h(t)} = - (\frac{R_2}{R_1})^2 \cdot \sqrt{\frac{g}{2} } \cdot t +c \Rightarrow h(t) = (- (\frac{R_2}{R_1})^2 \cdot \sqrt{\frac{g}{2} } \cdot t +c)^2 $$

όπου η σταθερά $$c$$ υπολογίζεται από τις αρχικές συνθήκες για τις οποίες θα έχουμε την χρονική στιγμή $$t=0 \quad $$ το ύψος είναι $$h(t) = H$$
οπότε $$c = H$$ και η τελική συνάρτηση είναι:

$$h(t) = (H - (\frac{R_2}{R_1})^2 \cdot \sqrt{\frac{g}{2} } \cdot t)^2$$

Ενώ η τελική συνάρτηση για την παροχή μετά τις πράξεις είναι:

$$Π(t) = π \cdot R_2^2 \cdot H \cdot \sqrt{2g} - \frac{π \cdot R_2^4 \cdot g }{R_1^2} \cdot t$$

**Θέμα Γ**

Δύο κατακόρυφοι μεταλλικοί αγωγοί $$Αy_1$$ και $$Γy_2$$, αμελητέας ωμικής αντίστασης, συνδέονται μεταξύ τους στα σημεία $$Α$$ και $$Γ$$ μέσω 
ωμικής αντίστασης $$R_2 = 3Ω$$. Παράλληλα με την ωμική αντίσταση συνδέεται πηγή ΗΕΔ $$Ε=10Volt$$ και εσωτερικής
αντίστασης $$r=1Ω$$. Οριζόντιος αγωγός $$ΚΛ$$ έχει την δυνατότητα να μετακινείται πάνω στους μεταλλικούς αγωγούς χωρίς
τριβές. Ο οριζόντιος αγωγός έχει μάζα $$m_1=4 kg$$, μήκος $$l=50cm$$, ωμική αντίσταση
$$R_1=1.5Ω$$ και είναι δεμένος στο κάτω άκρο κατακόρυφου ιδανικού ελατηρίου σταθεράς $$k = 100 \frac{N}{m}$$ 
το πάνω άκρο του οποίου είναι ακλόνητα στερεωμένο, όπως φαίνεται στο σχήμα. 


![σχήμα]({{ site.url }}/assets/thema.png)



Όλο το σύστημα των κατακόρυφων αγωγών, της 
πηγής, των αντιστατών και του ελατηρίου βρίσκεται μέσα σε οριζόντιο ομογενές μαγνητικό πεδίο. 
Όταν ο διακόπτης $$Δ$$ είναι κλειστός ο αγωγός $$ΚΛ$$ ισορροπεί ακίνητος, έτσι ώστε η επιμήκυνση του ελατηρίου να είναι $$Δl_1 = 0.5m$$. 



**1)** Να σχεδιαστεί η φορά και να υπολογιστεί το μέτρο της έντασης του ομογενούς μαγνητικού πεδίου.


Την χρονική στιγμή $$t=0$$ ανοίγουμε τον διακόπτη $$Δ$$ οπότε ο αγωγός $$ΚΛ$$ εκτελεί απλή αρμονική ταλάντωση.
Θεωρήστε θετική φορά την αρχική φορά κίνησης του αγωγού. 


**2)** Να γραφεί η σχέση που δίνει την απομάκρυνση του αγωγού $$ΚΛ$$ από την θέση ισορροπίας του, σαν συνάρτηση του χρόνου και να 
γίνει η γραφική της παράσταση για την χρονική διάρκεια μιας περιόδου.


**3)** Να υπολογιστεί η ηλεκτρεγερτική δύναμη από επαγωγή που αναπτύσσεται στα άκρα του αγωγού $$ΚΛ$$ καθώς αυτός ταλαντώνεται στο 
κατακόρυφο επίπεδο κάθετα στις δυναμικές γραμμές του οριζόντιου μαγνητικού πεδίου σαν συνάρτηση του χρόνου.


Την χρονική στιγμή που μηδενίζεται για πρώτη φορά ο ρυθμός μεταβολής της επαγωγικής τάσης που αναπτύσσεται στα άκρα του αγωγού $$ΚΛ$$,
βλήμα μάζας $$m_2 = 1kg$$ κινούμενο με ταχύτητα $$υ_2 = 0.5 \frac{m}{s}$$ στην κατακόρυφη διεύθυνση του ελατηρίου και με φορά προς τα κάτω, 
σφηνώνεται ακαριαία στο κέντρο μάζας του αγωγού $$ΚΛ$$. Το συσσωμάτωμα που προκύπτει από την σύγκρουση εκτελεί απλή αρμονική ταλάντωση. 


**4)** Να υπολογιστεί η ταχύτητα του συσσωματώματος αμέσως μετά την κρούση και το διάστημα που θα διανύσει αυτό μέχρι να σταματήσει
στιγμιαία για δεύτερη φορά.  


**5)** Να υπολογιστεί ο ρυθμός μεταβολής της κινητικής ενέργειας του συσσωματώματος όταν για πρώτη φορά αυτό διέρχεται από την αρχική
θέση ισορροπίας του αγωγού $$ΚΛ$$ (όπου η επιμήκυνση του ελατηρίου είναι $$Δl_1 = 0.5m$$). 



**Θέμα Β**

![σχήμα]({{ site.url }}/assets/doxeio3.jpeg)


Οι τρεις βρύσες Α, Β και Γ, σταθερής παροχής χρησιμοποιούνται για να γεμίσουν το άδειο δοχείο με νερό. Όταν οι βρύσες $$Α$$ και $$Β$$
είναι ανοικτές, το δοχείο γεμίζει σε $$2 min$$. Όταν οι βρύσες $$Β$$ και $$Γ$$ είναι ανοικτές, το δοχείο γεμίζει σε $$3min$$. 
Όταν οι βρύσες $$Α$$ και $$Γ$$ είναι ανοικτές, το δοχείο γεμίζει σε $$4min$$. 
Όταν είναι ανοικτές και οι τρεις βρύσες, το δοχείο γεμίζει σε χρόνο:

<ol type = "a">
	<li>$$ \frac{24}{13} min $$</li> 
	<li>$$ \frac{13}{24} min $$</li>
	<li>$$ \frac{1}{2} min $$</li>
	<li>$$ 9 min  $$</li>
</ol>

Επιλέξτε και δικαιολογήστε!


 
**Θέμα Α**


Δύο ίδια δοχεία έχουν στα πλευρικά τοιχώματά τους οπές ίδιου εμβαδού διατομής σε σημεία πολύ κοντά στον πυθμένα.
Θεωρούμε ότι η διατομή κάθε οπής είναι πολύ μικρότερη από την διατομή της ελεύθερης επιφάνειας του υγρού και ότι
η πίεση γύρω από τα δοχεία είναι ίση με την ατμοσφαιρική.
Τα δοχεία γεμίζουν με υγρά διαφορετικής πυκνότητας για τα οποία ισχύει $$ρ_1 > ρ_2$$. Η ολική πίεση κοντά στον 
πυθμένα είναι το άθροισμα της υδροστατικής και της ατμοσφαιρικής.
Εάν ανοίξουμε τις οπές ταυτόχρονα:

**1)** το δοχείο $$1$$ θα αδειάσει σε μικρότερο χρόνο γιατί η εσωτερική πίεση κοντά στην οπή είναι μεγαλύτερη

**2)** τα δοχεία θα αδειάσουν στον ίδιο χρόνο

**3)** το δοχείο $$2$$ θα αδειάσει σε μικρότερο χρόνο διότι η ολική πίεση κοντά στον πυθμένα όταν είναι ανοιχτή
η οπή δεν είναι ίση με το άθροισμα της υδροστατικής και της ατμοσφαιρικής πίεσης

**4)** δεν μπορούμε να γνωρίζουμε ποιο δοχείο θα αδειάσει πρώτα