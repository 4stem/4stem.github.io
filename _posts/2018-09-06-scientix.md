---
layout: post
category : Άρθρο
title: 1ο Πανελλήνιο Συνέδριο Scientix
tagline: "Φυσική στον Διεθνή Διαστημικό Σταθμό"
tags : [Μαθηματικά, Python]
---
{% include JB/setup %}

Το [1ο Πανελλήνιο Συνέδριο Scientix](https://scientix.ellak.gr/draft-program/) πραγματοποιήθηκε στην αίθουσα τελετών του κτιρίου διοίκησης και στις αίθουσες πολυμέσων της Βιβλιοθήκης του Ε.Μ.Π. στην Πολυτεχνειούπολη Ζωγράφου.

Σκοπός του συνεδρίου ήταν η ανάδειξη καινοτόμων εκπαιδευτικών πρακτικών από την Εκπαίδευση Φυσικών Επιστημών, 
Τεχνολογίας, Μηχανικής και Μαθηματικών (STEM) έτσι όπως σταδιακά διαμορφώνονται στη σύγχρονη σχολική πραγματικότητα.
Το Scientix είναι έργο που χρηματοδοτείται από το πρόγραμμα Horizon 2020 της Ευρωπαϊκής Ένωσης για την έρευνα και την καινοτομία 
που προάγει και υποστηρίζει σε Ευρωπαϊκό επίπεδο τη συνεργασία μεταξύ των εκπαιδευτικών που διδάσκουν τα αντικείμενα STEM (φυσικές
 επιστήμες, τεχνολογία, μηχανική και μαθηματικά), των ερευνητών στο χώρο της STEM εκπαίδευσης, των υπευθύνων χάραξης πολιτικών και 
 άλλων επαγγελματιών στην εκπαίδευση STEM . Τον συντονισμό του σε Ευρωπαϊκό έχει αναλάβει το European Schoolnet, μια κοινοπραξία τριάντα 
 υπουργείων παιδείας με έδρα τις Βρυξέλλες, ενώ σε εθνικό επίπεδο το έργο, με απόφαση του ΥΠΠΕΘ, συντονίζεται από τον Οργανισμό Ανοικτών Τεχνολογιών ΕΕΛΛΑΚ.
Η παρουσίαση αφορά μια περίληψη της προσπάθειας που έκαναν συνάδελφοι και μαθητές του
Γενικού Λυκείου Χαλάστρας καθώς συνεργάστηκαν στους τομείς των Μαθηματικών, της Φυσικής και της Πληροφορικής, συνεργασία που 
αφορούσε στη διατύπωση της ιδέας ενός πειράματος, στον σχεδιασμό και τέλος στην υλοποίησή του.
Μπορείτε να την κατεβάσετε από [εδώ](https://scientix.ellak.gr/wp-content/uploads/sites/30/2018/09/petridis-%CE%A6%CF%85%CF%83%CE%B9%CE%BA%CE%AE-%CF%83%CF%84%CE%BF%CE%BD-%CE%94%CE%B9%CE%B5%CE%B8%CE%BD%CE%AE-%CE%94%CE%B9%CE%B1%CF%83%CF%84%CE%B7%CE%BC%CE%B9%CE%BA%CF%8C-%CE%A3%CF%84%CE%B1%CE%B8%CE%BC%CF%8C.pdf)
