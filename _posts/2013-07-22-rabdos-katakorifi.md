---
layout: post
title: "Θεμελιώδης νόμος της στροφικής κίνησης"
description: "Φυσική Κατεύθυνσης Θέμα Δ"
category: Άσκηση
tags: [Στερεό]
---
{% include JB/setup %}

Ομογενής ράβδος μήκους $$l = 1m$$ και μάζας $$M = 3 kg$$ μπορεί να 
περιστρέφεται χωρίς τριβές γύρω από οριζόντιο σταθερό άξονα ο οποίος
διέρχεται από σημείο Ο της ράβδου και είναι κάθετος στο επίπεδο περιστροφής
της. Το σημείο Ο δεν είναι το κέντρο μάζας της ράβδου. $$ ΟΑ = \frac{l}{5}$$. 
Αρχικά η ράβδος ισορροπεί στην κατακόρυφη θέση όπως φαίνεται στο παρακάτω
σχήμα. Την χρονική στιγμή $$t = 0s$$ ασκούμε δύναμη $$F$$ κάθετη στη ράβδο στο σημείο Κ το οποίο απέχει από το Ο απόσταση 

$$x_1 = \frac{2 \cdot l}{5}$$.

Η ράβδος ξεκινά να περιστρέφεται με αρχική γωνιακή επιτάχυνση 

$$α_{γων} = 10 \frac{r}{s^2}$$, 

ενώ η δύναμη συνεχίζει να ασκείται στο σημείο Κ κάθετα στην ράβδο.

**1)** Να υπολογίσεται την ροπή αδράνειας της ράβδου ως προς άξονα που διέρχεται από το σημείο Ο και το μέτρο της δύναμης $$F$$.

**2)** Να βρείτε το μέτρο της συνισταμένης δύναμης που δέχεται η ράβδος από τον άξονα περιστροφής της την χρονική στιγμή $$t = 0s$$.  

**3)** Να βρείτε την γωνιακή ταχύτητα της ράβδου την χρονική στιγμή που σχηματίζει με την κατακόρυφο γωνία $$θ = \frac{π}{4} rad$$. 

Θεωρήστε δεδομένα την επιτάχυνση της βαρύτητας $$g = 10 \frac{m}{s^2}$$ και την ροπή αδράνειας της ράβδου ως προς άξονα που διέρχεται από το μέσο της και είναι κάθετος σε αυτή $$I = \frac{1}{12} \cdot M \cdot l^2$$.


![σχήμα]({{ site.url }}/assets/rabdos.png) 


`Απάντηση:`

**1)** Κάνοντας χρήση του θεωρήματος Steiner έχουμε για την ροπή αδράνειας

$$Ι = 0,52 kg \cdot m^2$$

Ενώ χρησιμοποιώντας τον βασικό νόμο της στροφικής κίνησης βρίσκουμε την δύναμη $$F = 13N$$. 

**2)** Για την συνισταμένη δύναμη που δέχεται η ράβδος από τον άξονα περιστροφής της την χρονική στιγμή $$t = 0s$$, υπολογίζουμε πρώτα την οριζόντια συνιστώσα της με την βοήθεια του δεύτερου νόμου του Νεύτωνα και θεωρώντας ότι όλη η μάζα της ράβδου είναι συγκεντρωμένη στο κέντρο μάζας της

$$N_x = 1N$$

και στην συνέχεια την κατακόρυφη συνιστώσα της με χρήση της σχέσης που υπολογίζει την κεντρομόλο δύναμη

$$N_y = 30N$$

Οπότε για την συνισταμένη έχουμε $$Ν = \sqrt{901}$$ με $$εφθ = 30$$.

![σχήμα]({{ site.url }}/assets/rabdos2.png) 

**3)** Εφαρμόζουμε το θεώρημα μεταβολής της κινητικής ενέργειας για την κίνηση της ράβδου από την θέση Ι στην θέση ΙΙ. Θεωρούμαι ως επίπεδο μηδενική ενέργειας αυτό που διέρχεται από το κέντρο μάζας της ράβδου στην θέση Ι. Το έργο του βάρους μπορεί να υπολογιστεί από την σχέση

$$W = U_{αρχ} - U{τελ}$$

και είναι αρνητικό, ενώ το έργο της ροπής της δύναμης $$F$$ από την σχέση

$$W = F \cdot x_1 \cdot \frac{π}{4}$$

και είναι θετικό, οπότε τελικά μετά τις πράξεις έχουμε για την γωνιακή ταχύτητα την τιμή $$ω = 2.36 \frac{r}{s}$$.

