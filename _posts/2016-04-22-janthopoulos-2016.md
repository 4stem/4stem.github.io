---
layout: post
title: "Διαγωνισμός Φυσικής Β. Ξανθόπουλος 2016"
description: "Φυσική Γ' Λυκείου"
category: Άσκηση
tags: [Ρευστά, Στερεό]
---
{% include JB/setup %}


Λεπτή ομογενής και ισοπαχής ράβδος μάζας $$m=3kg$$ και μήκους $$L=1m$$, μπορεί να
περιστρέφεται χωρίς τριβές γύρω από οριζόντιο άξονα που περνά από το μέσο της
O. Η ράβδος έχει στερεωμένο στο ένα της άκρο σώμα $$Σ_1$$ μάζας $$m_1 =3kg$$ μικρών
διαστάσεων και στο άλλο άκρο σώμα $$Σ_2$$ μάζας $$m_2 =1kg$$ επίσης μικρών διαστάσεων.
Η ράβδος ισορροπεί σε οριζόντια θέση όταν στο σώμα $$Σ_1$$ προσκρούει κατακόρυφη
φλέβα νερού όπως δίνεται στο σχήμα. Το νερό έχει πυκνότητα $$ρ=10^3 \frac{kg}{m^3}$$ και
προέρχεται από στόμιο διατομής $$Α_1$$ το οποίο βρίσκεται στον πυθμένα δοχείου
διατομής $$A=1 m^2$$ . Πάνω από την επιφάνεια του νερού στο δοχείο υπάρχει έμβολο
μάζας $$Μ=200kg$$ που μπορεί να κινείται χωρίς τριβές. Όταν η ράβδος ισορροπεί σε
οριζόντια θέση (σχήμα 1) το ύψος του νερού μέσα στο δοχείο είναι $$h=0.6m$$ και το
έμβολο βρίσκεται στο ίδιο οριζόντιο επίπεδο με την ράβδο.

Δίνονται: Το νερό θεωρείται ιδανικό ρευστό, ενώ οι αντιστάσεις από τον αέρα
θεωρούνται αμελητέες. Η ταχύτητα του εμβόλου θεωρείται επίσης αμελητέα. Η
ροπή αδράνειας της ράβδου μάζας $$m$$ γύρω από τον άξονα περιστροφής είναι
$$I_ρ = \frac{1}{12} \cdot m \cdot L^2$$. Επίσης $$g=10 \frac{m}{s^2}$$ και $$P_{atm} =10^5 Pa$$.

![σχήμα]({{ site.url }}/assets/janth2016.png) 

**1.** Να βρεθεί το μέτρο της ταχύτητας εξόδου $$υ_o$$ του νερού από το στόμιο.

**2.** Να βρεθεί δύναμη που ασκεί η φλέβα στο σώμα $$Σ_1$$ όταν η ράβδος ισορροπεί
οριζόντια. 

**3.** Να βρεθεί η παροχή της φλέβας όταν η ράβδος ισορροπεί οριζόντια. Θεωρείστε
ότι κατά την πρόσκρουση στοιχειώδους μάζας νερού στο $$Σ_1$$ , η στοιχειώδης μάζα
ακινητοποιείται στιγμιαία.

**4.** Κάποια στιγμή διακόπτουμε την φλέβα. Να βρεθεί η δύναμη που δέχεται η
ράβδος από τον άξονα περιστροφής τη στιγμή που η φλέβα νερού έχει μόλις
σταματήσει να προσκρούει στο σώμα $$Σ_1$$ και η ράβδος είναι ακόμη οριζόντια.

Δίνεται ότι το κέντρο μάζας του συστήματος ράβδου και σωμάτων $$Σ_1$$, $$Σ_2$$ βρίσκεται
μεταξύ του σημείου $$Ο$$ και του $$Σ_1$$ και απέχει απόσταση $$d= \frac{1}{7}m$$ από το σημείο $$Ο$$.

**5.** Να βρεθεί η δύναμη που δέχεται η ράβδος από τον άξονα περιστροφής όταν αυτή
βρεθεί σε κατακόρυφη θέση. 

![σχήμα]({{ site.url }}/assets/janth20162.png)

**6.** Όταν η ράβδος περνά από την κατακόρυφη θέση, το άκρο στο οποίο βρίσκεται το σώμα $$Σ_1$$
συγκρούεται με αρχικά ακίνητο λεπτό δακτύλιο μάζας $$m_3 =1kg$$ και ακτίνας $$R=0.05m$$ που
βρίσκεται στο επίπεδο κίνησης της ράβδου όπως δίνεται στο σχήμα 2. Αμέσως μετά την κρούση ο δακτύλιος αποκτά μόνο μεταφορική ταχύτητα, ενώ η γωνιακή ταχύτητα της ράβδου έχει μέτρο $$ω_1 =3.2 \frac{rad}{s}$$ και κατεύθυνση ίδια με αυτήν που είχε πριν την κρούση. Αν ο συντελεστής τριβής μεταξύ δακτυλίου και εδάφους είναι $$μ=0.1$$ να βρεθεί το διάστημα που διανύει ο δακτύλιος σε
χρονικό διάστημα $$Δt=2s$$ αμέσως μετά την σύγκρουση.


`Απάντηση:`

$$υ_ο = 4 \frac{m}{s}$$

$$F = 20N$$

$$Π = 10^{-2} \frac{m^3}{s}$$

$$F_a = 62N$$

$$F_a' = 86N$$

$$s = 2.5m$$