---
layout: post
title: "Μέγιστη Γωνιακή Επιτάχυνση"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}


![σχήμα]({{ site.url }}/assets/rabdos3.png) 


Ομογενής ράβδος μάζας $$m$$ και μήκους $$L$$, μπορεί να περιστρέφεται χωρίς τριβές σε κατακόρυφο επίπεδο γύρω από οριζόντιο άξονα που είναι κάθετος σε αυτή. Αφήνουμε ελεύθερη τη ράβδο να κινηθεί από την οριζόντια θέση. Αν η επιτάχυνση της βαρύτητας είναι $$g$$, η ροπή αδράνειας της ράβδου ως προς άξονα περιστροφής που περνά από το κέντρο μάζας της δίνεται από την σχέση $$Ι = \frac{1}{12} \cdot m \cdot L^2$$ και $$x$$ είναι η απόσταση του κέντρου μάζας της ράβδου από τον οριζόντιο άξονα περιστροφής, όπως φαίνεται στο σχήμα, να βρείτε για ποια απόσταση $$x$$ μεγιστοποιείται η αρχική γωνιακή επιτάχυνση $$α_{γων}$$ της ράβδου.


`Απάντηση:`

Από το θεώρημα Steiner γνωρίζουμε ότι:

$$Ι_O = Ι_{cm} + m \cdot x^2 \Rightarrow I_O = \frac{1}{12} \cdot m \cdot L^2 +  m \cdot x^2$$

Οπότε από τον δεύτερο Νόμο του Νεύτωνα για τη στροφική κίνηση έχουμε:

$$Στ = Ι_Ο \cdot α_{γων} \Rightarrow α_{γων} = \frac{m \cdot g \cdot x}{\frac{1}{12} \cdot m \cdot L^2 +  m \cdot x^2 }$$

και απλοποιώντας τη μάζα έχουμε:

$$α_{γων} = \frac{g \cdot x}{\frac{L^2}{12}+x^2} \Rightarrow α_{γων} = \frac{g}{\frac{L^2}{12 \cdot x}+x}$$

Για να γίνει αυτό το κλάσμα μέγιστο, θα πρέπει ο αριθμητής του να γίνει ελάχιστος.

**α) τρόπος**

Θεωρούμε την συνάρτηση $$f(x) = \frac{L^2}{12 \cdot x}+x$$. Για να βρούμε σε ποια θέση $$x$$ η συνάρτηση παρουσιάζει ακρότατο και συγκεκριμένα ελάχιστο, την παραγωγίζουμε και στη συνέχεια μηδενίζουμε την παράγωγο.

$$f'(x) = 0 \Rightarrow - \frac{L^2}{12 \cdot x^2} + 1 = 0 \Rightarrow \frac{L^2}{12 \cdot x^2} = 1 \Rightarrow x = \frac{L}{2 \cdot \sqrt3}$$ 

**β) τρόπος**

Παρατηρούμε ότι ο παρανομαστής $$\frac{L^2}{12 \cdot x}+x$$ αποτελείται από δύο όρους το γινόμενο των οποίων είναι σταθερός αριθμός, δηλαδή:

$$\frac{L^2}{12 \cdot x} \cdot x = \frac{L^2}{12}$$

Θέλουμε να βρούμε πότε το άθροισμα αυτών των δύο όρων γίνεται ελάχιστο. Έστω για ευκολία $$α$$ και $$β$$ οι δύο όροι και $$λ$$ το σταθερό τους γινόμενο. Δηλαδή $$α \cdot β = λ$$. Γνωρίζουμε ότι 

$$(α+β)^2 = (α-β)^2 + 4 \cdot α \cdot β = (α-β)^2 + 4\cdot λ \geqslant 4 \cdot λ$$

Δηλαδή το άθροισμα των δύο όρων είναι

$$(α+β)^2 \geqslant 4 \cdot λ$$

Οπότε η μικρότερη τιμή που μπορεί να πάρει είναι όταν $$(α-β)^2 = 0 \Rightarrow α=β$$

$$(α+β)^2 = 4 \cdot λ \Rightarrow α+β = \sqrt{4 \cdot λ} = 2 \cdot \sqrtλ \Rightarrow α = β = \sqrtλ$$

Έτσι για τα δεδομένα του προβλήματος

$$x = \sqrt{\frac{L^2}{12}} \Rigtharrow x = \frac{L}{2 \cdot \sqrt3}$$ 