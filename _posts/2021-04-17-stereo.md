---
layout: post
title: "Διαγώνισμα στο στερεό"
tagline: "με την νέα ύλη"
description: "Φυσική Γ' Λυκείου"
category: Άσκηση
tags: [Στερεό]

---
{% include JB/setup %}


<style type='text/css'>
ol {<!--  w w w.  j  a  v  a  2s.c om-->
font-family: sans-serif;
list-style-type: lower-greek;
}
</style>

**`ΘΕΜΑ A` (30Μ) **

Στις ερωτήσεις $$Α_1-Α_4$$ να γράψετε στο τετράδιό σας τον αριθμό της ερώτησης και
δίπλα το γράμμα που αντιστοιχεί στη φράση η οποία συμπληρώνει σωστά την
ημιτελή πρόταση.

**$$A_1$$** 

Σε ένα αρχικά ακίνητο στερεό σώμα ασκούνται ομοεπίπεδες δυνάμεις έτσι ώστε αυτό
να εκτελεί μόνο επιταχυνόμενη μεταφορική κίνηση. Για τη συνισταμένη των 
δυνάμεων $$ \sum \vec F$$  που του ασκούνται και για το αλγεβρικό άθροισμα των 
ροπών $$ \sum \vec τ$$ ως προς το κέντρο μάζας του στερεού, ισχύει:



<ol type = "a">
	<li>$$ \sum \vec F = 0, \quad \sum \vec τ = 0$$</li> 
	<li>$$ \sum \vec F \neq 0, \quad \sum \vec τ \neq 0$$</li>
	<li>$$ \sum \vec F \neq 0, \quad \sum \vec τ = 0$$</li>
	<li>$$ \sum \vec F = 0, \quad \sum \vec τ \neq 0$$</li>
</ol>

**$$A_2$$** 

Η περίοδος περιστροφής της Γης γύρω από τον άξονά της είναι σταθερή. Αυτό οφείλεται 
στο ότι η ελκτική δύναμη που δέχεται η Γη από τον Ήλιο 

<ol type = "a">
	<li> δημιουργεί σταθερή ροπή (διάφορη του μηδενός) ως προς τον άξονά της. </li> 
	<li> δημιουργεί μηδενική ροπή ως προς τον άξονά της.</li>
	<li> έχει τη διεύθυνση της εφαπτομένης, μόνο σε ένα σημείο του Ισημερινού της Γης. </li>
	<li> είναι τόσο μικρή που δεν επηρεάζει την περιστροφή της Γης. </li>
</ol>

**$$A_3$$** 

![σχήμα]({{ site.url }}/assets/img4_23.jpg)

Οριζόντια ομογενής δοκός μήκους $$L$$ και βάρους $$w_1$$, κρέμεται από δύο αβαρή μη
εκτατά νήματα που είναι δεμένα στις άκρες της. Ένας άνθρωπος (θεωρείται υλικό σημείο)
βάρους $$w_2 = 2 \cdot w_1$$, βρίσκεται σε απόσταση $$ d = \frac{L}{4} $$ από το 
άκρο $$Α$$ της δοκού. Ο λόγος των μέτρων $$ \frac{Τ_1}{Τ_2}$$ των τάσεων των νημάτων που
ασκούνται στη δοκό είναι:


$$ α. 1 \quad β. \frac{1}{2} \quad γ. 2 \quad δ. \frac{3}{2} $$ 

**$$A_4$$** 

Να χαρακτηρίσετε τις προτάσεις που ακολουθούν γράφοντας στο τετράδιό
σας, δίπλα στο γράμμα που αντιστοιχεί σε κάθε πρόταση, τη λέξη Σωστό,
αν η πρόταση είναι σωστή, ή τη λέξη Λάθος, αν η πρόταση είναι
λανθασμένη.

**α.** Ένα ελεύθερο στερεό στο οποίο ασκείται ζεύγος δυνάμεων εκτελεί σύνθετη κίνηση.

**β.** Ένα στερεό που στρέφεται γύρω από ακλόνητο άξονα με σταθερή γωνιακή ταχύτητα, 
λέμε ότι ισορροπεί.

**γ.** Αν σε ένα ελεύθερο στερεό η συνισταμένη δύναμη είναι μηδέν, τότε η συνολική 
ροπή ως προς το κέντρο μάζας είναι πάντοτε μηδέν.

**δ.** Η μονάδα της ροπής δύναμης στο S.I. είναι το $$ 1 \frac{N}{m}$$. 

**ε.** Η ροπή που προκαλεί μια δύναμη εξαρτάται από την κάθετη απόσταση της δύναμης
από τον άξονα περιστροφής (μοχλοβραχίονας).


**`ΘΕΜΑ Β` (30Μ) **


**$$Β_1$$** 

![σχήμα]({{ site.url }}/assets/math02.png)

Το ένα άκρο αβαρούς σκάλας $$AB$$ μήκους $$ L = 5m$$, ακουμπάει σε λείο
κατακόρυφο τοίχο και απέχει κατακόρυφη απόσταση $$ AO = 4m $$ από το οριζόντιο
τραχύ δάπεδο με το οποίο έρχεται σε επαφή το άλλο άκρο της $$B$$. Για να
καταφέρει ένα μικρό παιδί βάρους $$ \vec w$$ (που θεωρείται υλικό σημείο $$K$$) 
να ανέβει τη σκάλα, η ελάχιστη τιμή του συντελεστή στατικής τριβής της σκάλας 
με το οριζόντιο δάπεδο είναι:


$$ α. μ_σ = 0.25 \quad β. μ_σ = 0.5 \quad γ. μ_σ = 0.75 $$


Να επιλέξετε την σωστή απάντηση και να δικαιολογήσετε την επιλογή σας.

**$$Β_2$$** 

![σχήμα]({{ site.url }}/assets/podilato.png)

Ένα ποδήλατο κινείται ευθύγραμμα και ομαλά σε οριζόντιο έδαφος με τους
τροχούς του να κυλίονται. Ο μεγάλος δίσκος στον οποίο είναι προσαρμοσμένα τα πετάλια 
έχει ακτίνα $$R_1$$ και εκτελεί $$120$$ στροφές το λεπτό. Ο μικρός δίσκος, ο οποίος είναι
στερεωμένος στον τροχό, έχει ακτίνα $$ R_2 = \frac{R_1}{3}$$. Αν ο τροχός του ποδηλάτου
έχει ακτίνα $$R = \frac{5}{4π} m$$, τότε η ταχύτητα του ποδηλάτου έχει μέτρο


$$ α. 0.6π \frac{m}{s} \quad β. 15 \frac{m}{s} \quad γ. 6 \frac{m}{s} $$


Να επιλέξετε την σωστή απάντηση και να δικαιολογήσετε την επιλογή σας.

**$$Β_3$$** 

![σχήμα]({{ site.url }}/assets/troxos1.png)

Στο παραπάνω σχήμα, ο τροχός έχει ακτίνα $$R$$ και βάρος $$w$$. Το εμπόδιο έχει ύψος
$$h = \frac{R}{3}$$. Ασκούμε στον τροχό στην οριζόντια διεύθυνση δύναμη μέτρου $$F$$, 
της οποίας ο φορέας διέρχεται από το κέντρο μάζας του τροχού. Ο τροχός χάνει την επαφή
με το δάπεδο και υπερπηδά το εμπόδιο, όταν το μέτρο της δύναμης $$F$$, είναι

<ol type = "a">
	<li>$$ F \geq \frac{\sqrt5}{2} \cdot w $$ </li> 
	<li>$$ F \geq \sqrt5 \cdot w $$  </li>
	<li>$$ F \geq \sqrt2 \cdot w$$ </li>
</ol>

Να επιλέξετε την σωστή απάντηση και να δικαιολογήσετε την επιλογή σας.

**`ΘΕΜΑ Γ` (40Μ) **

![σχήμα]({{ site.url }}/assets/dyo_rabdoi.png)

Δύο άκαμπτοι ομογενείς ράβδοι $$ΑΓ$$ και $$ΑΟ$$ με μήκη $$ΑΓ = ΑΟ = l = 3 m $$ συγκολλούνται στο $$Α$$ 
έτσι ώστε να είναι κάθετοι μεταξύ τους. Στο άκρο $$Ο$$ υπάρχει άρθρωση και το σύστημα των 
δύο ράβδων μπορεί να στρέφεται χωρίς τριβές γύρω από το $$Ο$$ σε κατακόρυφο επίπεδο.
Στο σημείο $$Β$$ που απέχει $$\frac{l}{3}$$ από το άκρο $$Γ$$, έχουμε δέσει κατακόρυφο νήμα $$ΒΔ$$, ενώ στο σημείο $$Γ$$ το ένα άκρο ιδανικού 
ελατηρίου σταθεράς $$ k = 100 \frac{N}{m}$$ στο άλλο άκρο του οποίου είναι δεμένο 
σώμα $$Σ$$ μάζας $$ m = 1 kg$$ Το όλο σύστημα ισορροπεί. Δίνεται η επιτάχυνση της βαρύτητας 
$$g = 10 \frac{m}{s^2}$$ και η μάζα κάθε ράβδου $$Μ_{ΑΓ} = Μ_{ΑΟ} = 4 kg$$. 


**$$Γ_1$$** Να υπολογίσετε την τάση του νήματος


Το όριο θραύσης του νήματος είναι $$Τ_θ = 120Ν$$. Μετατοπίζουμε το σώμα $$Σ$$ προς τα 
κάτω κατά $$ Δl = 0.2m $$ και την χρονική στιγμή $$t=0$$ το αφήνουμε ελεύθερο να κινηθεί.
Θεωρήστε ότι το σώμα $$Σ$$ εκτελεί απλή αρμονική ταλάντωση. 

**$$Γ_2$$** Να γράψετε την εξίσωση της απομάκρυνσης σαν συνάρτηση του χρόνου, θεωρώντας 
θετική φορά την προς τα πάνω. 

**$$Γ_3$$** Να σχεδιάσετε σε κατάλληλα βαθμολογημένους άξονες τη γραφική παράσταση της 
τάσης του νήματος συναρτήσει της απομάκρυνσης του σώματος $$Σ$$ από τη θέση ισορροπίας του.
 
**$$Γ_4$$** Υπολογίστε το μέγιστο πλάτος ταλάντωσης, έτσι ώστε το νήμα να μη χαλαρώνει 
αλλά ούτε να κινδυνέψει να σπάσει.