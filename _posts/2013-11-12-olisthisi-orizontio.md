---
layout: post
title: "Συμπαγής σφαίρα στο οριζόντιο επίπεδο"
description: "Περιγραφή της κίνησης συμπαγούς σφαίρας σε οριζόντιο επίπεδο"
category: Άσκηση
tags: [Στερεό]
---
{% include JB/setup %}

Συμπαγής σφαίρα μάζας $$m$$ και ακτίνας $$R$$ εκτοξεύεται χωρίς περιστροφή πάνω σε οριζόντιο δάπεδο. Την χρονική στιγμή $$t=0$$ η σφαίρα έρχεται σε επαφή με το δάπεδο και το κέντρο μάζας της έχει ταχύτητα $$u_o$$. Στη συνέχεια παραμένει σε διαρκή επαφή με το οριζόντιο δάπεδο, χωρίς να αναπηδά, εκτελώντας δύο διαφορετικές κινήσεις:
αρχικά ολίσθηση και μερική περιστροφή μέχρι τον χρόνο $$t = t_1$$ και στη συνέχεια κύλιση. 

![σχήμα]({{ site.url }}/assets/sfera1.png) 

Εάν γνωρίζετε την επιτάχυνση της βαρύτητας $$g$$, τον συντελεστή τριβής ολίσθησης μεταξύ της σφαίρας και του οριζόντιου επιπέδου 
$$μ$$, την αρχική ταχύτητα της σφαίρας $$u_o$$ και την ροπή αδράνειας της σφαίρας ως προς άξονα που διέρχεται από το κέντρο μάζας της 

$$Ι = \frac{2}{5} \cdot m \cdot R^2$$ 

να βρείτε:


**α)** την χρονική στιγμή $$t = t_1$$ που ξεκινάει η κύλιση


**β)** την ταχύτητα του κέντρου μάζας της σφαίρας την χρονική στιγμή $$t = t_1$$ εκκίνησης της κύλισης


**γ)** την απόσταση που διένυσε το κέντρο μάζας της σφαίρας έως την χρονική στιγμή $$t = t_1$$


**δ)** την απόσταση κατά την οποία ολίσθησε το σημείο επαφής της σφαίρας με το οριζόντιο επίπεδο έως την χρονική στιγμή $$t = t_1$$


**ε)** το ποσοστό μετατροπής της αρχικής κινητικής ενέργειας σε θερμότητα έως την χρονική στιγμή $$t = t_1$$ 


**στ)** εάν η συμπαγής σφαίρα τελικά ακινητοποιείται στο οριζόντιο επίπεδο. 


`Απάντηση:`


**α)** $$t_1 = \frac{2\cdot u_o}{7\cdot μ \cdot g}$$


**β)** $$u_{cm} = \frac{5 \cdot u_o}{7}$$


**γ)** $$\frac{12 \cdot u^2}{49\cdot μ \cdot g}$$


**δ)** $$ \frac{u_o^2}{7 \cdot μ \cdot g}$$


**ε)** $$28.57%$$


**στ)** όχι