---
layout: post
title: "Κροσσοί συμβολής"
tagline: "Σύμφωνες πηγές"
description: "Φυσική Γ' Λυκείου"
category: Άσκηση
tags: [Κύματα, Mathematica]
---
{% include JB/setup %}

Πηγές κυμάτων $$Π_1$$ και $$Π_2$$ δημιουργούν στην επιφάνεια υγρού εγκάρσια κύματα πλάτους $$Α=0.2m$$, βρίσκονται
στα σημεία $$Κ$$, $$Λ$$ αντίστοιχα και απέχουν μεταξύ τους απόσταση $$d=0.5m$$. Την χρονική στιγμή $$t=0$$ το σημείο $$Κ$$
της πηγής $$Π_1$$ βρίσκεται στην θέση ισορροπίας του και με θετική ταχύτητα ξεκινάει την ταλάντωσή του, ενώ το σημείο
$$Λ$$ της πηγής $$Π_2$$ βρίσκεται και αυτό στην θέση ισορροπίας του αλλά έχει προλάβει να εκτελέσει ήδη μισή ταλάντωση. 
Οι συχνότητες ταλάντωσης των δύο πηγών είναι $$f_1 = f_2 = 5Hz$$, ενώ το μήκος κύματος που δημιουργούν στην επιφάνεια
του υγρού είναι $$λ=0.4m$$ Να βρείτε:


**1)** Την εξίσωση του κύματος που δημιουργεί η πηγή $$Π_1$$ για ένα τυχαίο σημείο που απέχει απόσταση $$r_1$$
από το $$Κ$$ κάποια χρονική στιγμή $$t$$.

**2)** Την εξίσωση του κύματος που δημιουργεί η πηγή $$Π_2$$ για ένα τυχαίο σημείο που απέχει απόσταση $$r_2$$
από το $$Λ$$ κάποια χρονική στιγμή $$t$$.

Έστω σημείο $$Σ$$ που απέχει από τις πηγές $$Π_1$$ και $$Π_2$$ αποστάσεις $$r_1 = 0.3m$$ και $$r_2 = 0.4m$$ αντίστοιχα. 
Να βρείτε:

**3)** Την εξίσωση της ταλάντωσης που κάνει το σημείο $$Σ$$ αφού συμβάλλουν σε αυτό τα κύματα που δημιουργούν
οι πηγές $$Π_1$$ και $$Π_2$$.

**4)** Ποια χρονική στιγμή ξεκινάει η συμβολή των κυμάτων από τις πηγές στο προηγούμενο σημείο $$Σ$$. 

**5)** Ποια είναι η διαφορά φάσης των σημείων $$Σ$$ και $$Μ$$, όπου $$Μ$$ είναι το μέσον της απόστασης $$ΚΛ$$.

**6)** Ποια σημεία του ευθύγραμμου τμήματος $$ΚΛ$$ ταλαντώνονται με μέγιστο πλάτος. 

**7)** Να σχεδιάσετε τους κροσσούς ενισχυτικής συμβολής θεωρώντας καρτεσιανό σύστημα συντεταγμένων με αρχή το σημείο Μ.

**8)** Πόσα ακίνητα σημεία υπάρχουν στο ευθύγραμμο τμήμα $$ΚΣ$$

**9)** Να σχεδιάσετε τους κροσσούς αποσβεστικής συμβολής στο προηγούμενο καρτεσιανό σύστημα συντεταγμένων.


`Απάντηση:`

**1)** Η αρχική φάση της πηγής $$Π_1$$ είναι $$φ_ο = 0 rad$$ αφού την χρονική στιγμή $$t=0$$ το σημείο $$Κ$$ είναι στη θέση 
ισορροπίας $$y = 0m$$ και έχει θετική ταχύτητα $$υ_ο > 0$$. Η κυματική διαταραχή χρειάζεται χρόνο $$Δt = \frac{r_1}{υ}$$
για να διαδοθεί από το σημείο $$Κ$$ στο τυχαίο σημείο. Οπότε η εξίσωση του κύματος είναι:

$$y = A ημ[ω \cdot (t-Δt)] = A ημ(ω \cdot t - ω \cdot \frac{r_1}{υ}) = A ημ 2π( \frac{t}{T} - \frac{r_1}{λ} )$$

μετά τις πράξεις έχουμε για το πρώτο κύμα:

$$y = 0.2 ημ(10π \cdot t - 5π \cdot r_1)$$

**2)** Η αρχική φάση της πηγής $$Π_2$$ είναι $$φ_ο = π rad$$ αφού την χρονική στιγμή $$t=0$$ το σημείο $$Κ$$ είναι στη θέση 
ισορροπίας $$y = 0m$$ και έχει αρνητική ταχύτητα $$υ_ο < 0$$. Η κυματική διαταραχή χρειάζεται χρόνο $$Δt = \frac{r_2}{υ}$$
για να διαδοθεί από το σημείο $$Λ$$ στο τυχαίο σημείο. Οπότε η εξίσωση του κύματος είναι:

$$y = A ημ[ω \cdot (t-Δt) + π]= A ημ(ω \cdot t - ω \cdot \frac{r_2}{υ} + π) = A ημ 2π( \frac{t}{T} - \frac{r_2}{λ} + \frac{1}{2} )$$

μετά τις πράξεις έχουμε για το δεύτερο κύμα:

$$y = 0.2 ημ(10π \cdot t - 5π \cdot r_2 + π)$$