---
layout: post
title: "Κροσσοί συμβολής"
tagline: "Σύμφωνες πηγές"
description: "Φυσική Γ' Λυκείου"
category: Άσκηση
tags: [Κύματα]
---
{% include JB/setup %}

Πηγές κυμάτων $$Π_1$$ και $$Π_2$$ δημιουργούν στην επιφάνεια υγρού εγκάρσια κύματα πλάτους $$Α=0.2m$$, βρίσκονται
στα σημεία $$Κ$$, $$Λ$$ αντίστοιχα και απέχουν μεταξύ τους απόσταση $$d=0.5m$$. Την χρονική στιγμή $$t=0$$ το σημείο $$Κ$$
της πηγής $$Π_1$$ βρίσκεται στην θέση ισορροπίας του και με θετική ταχύτητα ξεκινάει την ταλάντωσή του, ενώ το σημείο
$$Λ$$ της πηγής $$Π_2$$ βρίσκεται και αυτό στην θέση ισορροπίας του και έχει αρνητική ταχύτητα, δηλαδή έχει προλάβει να εκτελέσει ήδη μισή ταλάντωση. 
Οι συχνότητες ταλάντωσης των δύο πηγών είναι $$f_1 = f_2 = 5Hz$$, ενώ το μήκος κύματος που δημιουργούν στην επιφάνεια
του υγρού είναι $$λ=0.4m$$ Να βρείτε:


**1)** Την εξίσωση του κύματος που δημιουργεί η πηγή $$Π_1$$ σε ένα τυχαίο σημείο που απέχει απόσταση $$r_1$$
από το $$Κ$$ κάποια χρονική στιγμή $$t$$.

**2)** Την εξίσωση του κύματος που δημιουργεί η πηγή $$Π_2$$ σε ένα τυχαίο σημείο που απέχει απόσταση $$r_2$$
από το $$Λ$$ κάποια χρονική στιγμή $$t$$.

Έστω σημείο $$Σ$$ που απέχει από τις πηγές $$Π_1$$ και $$Π_2$$ αποστάσεις $$r_1 = 0.3m$$ και $$r_2 = 0.5m$$ αντίστοιχα. 
Να βρείτε:

**3)** Την εξίσωση της ταλάντωσης που κάνει το σημείο $$Σ$$ σύμφωνα με την αρχή της επαλληλίας, φού συμβάλλουν σε αυτό τα κύματα που δημιουργούν
οι πηγές $$Π_1$$ και $$Π_2$$.

**4)** Ποια χρονική στιγμή ξεκινάει η συμβολή των κυμάτων από τις πηγές στο προηγούμενο σημείο $$Σ$$. 

**5)** Ποια είναι η διαφορά φάσης (αποδεκτές τιμές $$0 \le Δφ \le 2π$$) των σημείων $$Σ$$ και $$Σ'$$ μετά τη συμβολή των κυμάτων σε αυτά. $$Σ'$$ θεωρείστε 
το σημείο της επιφάνειας του υγρού που απέχει απο τις πηγές $$Π_1$$ και $$Π_2$$ αποστάσεις $$r'_1=0.5m$$ και $$r'_2 = 0.3m$$ αντίστοιχα.
 
**6)** Ποια σημεία του ευθύγραμμου τμήματος $$ΚΛ$$ ταλαντώνονται με μέγιστο πλάτος. 



`Απάντηση:`

**1)** Η αρχική φάση της πηγής $$Π_1$$ είναι $$φ_ο = 0 rad$$ αφού την χρονική στιγμή $$t=0$$ το σημείο $$Κ$$ είναι στη θέση 
ισορροπίας $$y = 0m$$ και έχει θετική ταχύτητα $$υ_ο > 0$$. Η κυματική διαταραχή χρειάζεται χρόνο $$Δt = \frac{r_1}{υ}$$
για να διαδοθεί από το σημείο $$Κ$$ στο τυχαίο σημείο. Οπότε η εξίσωση του κύματος είναι:

$$y = A ημ[ω \cdot (t-Δt)] = A ημ(ω \cdot t - ω \cdot \frac{r_1}{υ}) = A ημ 2π( \frac{t}{T} - \frac{r_1}{λ} )$$

μετά τις πράξεις έχουμε για το πρώτο κύμα:

$$y = 0.2 ημ(10π \cdot t - 5π \cdot r_1)$$

**2)** Η αρχική φάση της πηγής $$Π_2$$ είναι $$φ_ο = π rad$$ αφού την χρονική στιγμή $$t=0$$ το σημείο $$Κ$$ είναι στη θέση 
ισορροπίας $$y = 0m$$ και έχει αρνητική ταχύτητα $$υ_ο < 0$$. Η κυματική διαταραχή χρειάζεται χρόνο $$Δt = \frac{r_2}{υ}$$
για να διαδοθεί από το σημείο $$Λ$$ στο τυχαίο σημείο. Οπότε η εξίσωση του κύματος είναι:

$$y = A ημ[ω \cdot (t-Δt) + π]= A ημ(ω \cdot t - ω \cdot \frac{r_2}{υ} + π) = A ημ 2π( \frac{t}{T} - \frac{r_2}{λ} + \frac{1}{2} )$$

μετά τις πράξεις έχουμε για το δεύτερο κύμα:

$$y = 0.2 ημ(10π \cdot t - 5π \cdot r_2 + π)$$

**3)** Στο σημείο Σ φτάνουν τα κύματα $$y_1, y_2$$. Κάνοντας αντικατάσταση τα $$r_1, r_2$$ έχουμε

$$y_1 = 0.2 ημ(10π \cdot t - 1.5π)$$

$$y_2 = 0.2 ημ(10π \cdot t - 1.5π)$$

Σύμφωνα με την αρχή της επαλληλίας η απομάκρυνση του σημείου από τη θέση ισσοροπίας του τη χρονική στιγμή $$t$$ θα είναι

$$y = y_1 + y_2$$

οπότε μετά τις πράξεις έχουμε:

$$y = 0.4 ημ(10π \cdot t - 1.5π )$$

**4)** Για να υπολογίσουμε σε πόσο χρόνο φτάνει το κύμα από την πηγή $$Π_1$$ στο σημείο $$Σ$$ μηδενίζουμε τη φάση

$$φ \ge 0 \Rightarrow 10π \cdot t - 1.5π \ge 0 \Rightarrow t \ge 0.15s$$

και παρομοίως υπολογίζουμε τον χρόνο που χρειάζεται το κύμα από την πηγή $$Π_2$$ να φτάσει στο σημείο $$Σ$$

$$t \ge 0.15s$$

παρατηρούμε ότι τα κύματα φτάνουν ταυτόχρονα στο σημείο $$Σ$$, άρα η συμβολή των κυμάτων στο σημείο $$Σ$$ ξεκινάει 
την χρονική στιγμή $$t = 0.15s$$.

**5)** Σύμφωνα με την αρχή της επαλληλίας η απομάκρυνση του τυχαίου σημείου της επιφάνειας του υγρού, από τη θέση ισσοροπίας του τη χρονική στιγμή $$t$$ θα είναι

$$y = y_1 + y_2$$

οπότε μετά τις πράξεις έχουμε:

$$y = 0.4 ημ \frac{5π}{2} \cdot (r_2 - r_1) \cdot ημ(10π \cdot t - \frac{5π}{2}(r_1 + r_2)+ \frac{π}{2})$$

Για το σημείο $$Σ$$ υπολογίσαμε ήδη από το τρίτο ερώτημα την εξίσωση της απομάκρυνσης

$$y = 0.4 ημ(10π \cdot t - \frac{3π}{2} )$$

ενώ για το σημείο $$Σ'$$ για το οποίο ισχύει $$r'_1 = 0.5m$$ και $$r'_2 = 0.3m$$ έχουμε

$$y = 0.4 ημ(10π \cdot t - \frac{π}{2} )$$

η διαφορά φάσης των σημείων $$Σ$$ και $$Σ'$$ είναι $$Δφ = π rad$$.

**6)** Για τα σημεία του ευθύγραμμου τμήματος $$ΚΛ$$ που ταλαντώνονται με μέγιστο πλάτος ισχύουν

$$ημ \frac{5π}{2} \cdot (r_2 - r_1) = \pm 1 \Rightarrow \frac{5π}{2} \cdot (r_2 - r_1) = (2N+1) \frac{π}{2} \Rightarrow
(r_2 - r_1) = 0.4N + 0.2$$

$$r_1 + r_2 = 0.5$$

οπότε λύνοντας το σύστημα και με δεδομένο ότι $$0 \le r_2 \le 0.5$$ βρίσκουμε τα σημεία $$r_1 = 0.15m$$ και $$r_2 = 0.35m$$
