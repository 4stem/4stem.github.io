---
layout: post
title: "Διαγωνισμός Φυσικής Β. Ξανθόπουλος 2011"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}


![σχήμα]({{ site.url }}/assets/janth2011.png) 


Ένας διάδρομος έχει σχήμα τόξου με επίκεντρη γωνία $$30^0$$ και είναι τοποθετημένος έτσι ώστε το επίπεδο του να ταυτίζεται με το
κατακόρυφο επίπεδο. Στο ένα άκρο $$Α$$ ο διάδρομος σχηματίζει γωνία $$30^0$$ με το οριζόντιο επίπεδο, ενώ στο άλλο σχηματίζει γωνία $$0^0$$ (είναι οριζόντιος). Αφήνουμε από το άκρο $$Α$$ του διαδρόμου ένα δίσκο, ο οποίος κυλά χωρίς να γλιστρά από το Α στο Β και κατόπιν πέφτει στο έδαφος. 


**α)** Πόση είναι η αρχική επιτάχυνση που αποκτά το κέντρο μάζας του δίσκου στο σημείο $$Α$$, τη στιγμή που αφήνεται ελεύθερος;


**β)** Πόσος είναι ο συντελεστής οριακής τριβής $$μ_S$$ των επιφανειών δαπέδου – δίσκου, αν ξέρουμε ότι στο Α η στατική τριβή που δέχεται ο δίσκος έχει την οριακή της τιμή.


**γ)** Αν το λόγος της ακτίνας του δίσκου προς την ακτίνα του διαδρόμου είναι: $$\frac{r}{R} = \frac{1}{120}$$, πόσες περιστροφές θα εκτελέσει ο δίσκος κατά την κίνηση του από το Α στο Β;


**δ)** Να αποδείξετε ότι κατά τη διάρκεια της πτώσης του από το άκρο Β μέχρι το έδαφος, το εκάστοτε κατώτερο σημείο του δίσκου έχει πάντα κατακόρυφη ταχύτητα και να υπολογίσετε το μέτρο της τη στιγμή που κτυπά στο έδαφος, αν το σημείο Β βρίσκεται σε ύψος $$h = 45m$$. 


Θεωρείστε: α) $$g = 10 \frac{m}{s^2}$$, β) Η ροπή αδράνειας του δίσκου ως προς άξονα που περνά από το κέντρο του και είναι κάθετος σ’ αυτόν δίνεται από τη σχέση: $$Ι_{cm} = \frac{1}{2} \cdot m cdot r^2$$, γ) $$ημ30^0 = \frac{1}{2}$$ και δ) ότι η αντίσταση του αέρα θεωρείται αμελητέα καθ’ όλη τη διάρκεια της κίνησης του δίσκου.


`Απάντηση:`

$$α_{cm} = \frac{10}{3} \frac{m}{s^2}$$

$$μ_S = \frac{\sqrt3}{9}$$

$$N = 10$$

$$υ_y = 30 \frac{m}{s}$$