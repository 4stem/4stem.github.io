---
layout: post
title: "Πανελλήνιος διαγωγισμός Φυσικής 2015"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}

Δοχείο ημισφαιρικού σχήματος κέντρου $$Ο$$ και ακτίνας
$$R$$ με τέλεια λεία τοιχώματα στερεώνεται σε οριζόντιο
δάπεδο, κατά τρόπο ώστε η διάμετρος $$ΓΔ$$ να είναι
οριζόντια. Μέσα σε αυτό τοποθετείται πολύ λεπτή
ομογενής ράβδος $$ΑΒ$$ μήκους $$2 \cdot s$$ (με $$s>R$$) και βάρους $$w$$, η οποία αφήνεται να ισορροπήσει σχηματίζοντας γωνία $$θ$$ με την οριζόντια διεύθυνση. Να υπολογίσετε:

**Α.** Tις δυνάμεις που δέχεται η ράβδος από το δοχείο,

**Β.** Tο μήκος $$ΑΓ=x$$ του τμήματος της ράβδου που εξέχει από το δοχείο,

**Γ.** Tις τιμές της γωνίας $$θ$$ για τις οποίες είναι δυνατή η ισορροπία της ράβδου.


![σχήμα]({{ site.url }}/assets/eef1.png) 

**Α.** Η δύναμη στο σημείο $$Β$$ έχει ακτινική διεύθυνση, ενώ η δύναμη στο σημείο $$Γ$$ είναι κάθετη στην ράβδο. Για να ισορροπεί η ράβδος θα πρέπει οι φορείς των δυνάμεων $$F_1, F_2$$ και $$W$$ να παιρνούν από το ίδιο σημείο, όπως φαίνεται στο σχήμα. Αφού αναλύσουμε την δύναμη $$F_2$$ και την δύναμη $$W$$ σε δύο συνιστώσες έχουμε για τον άξονα $$y$$ που είναι κάθετος στην ράβδο:

$$ΣF_y = 0 \Rightarrow F_1 + F_2 \cdot ημθ = w \cdot συνθ $$

ενώ για αυτόν κατά μήκος της ράβδου έχουμε:

$$ΣF_x = 0 \Rightarrow F_2 \cdot συνθ = W \cdot ημθ$$

Λύνοντας το σύστημα των δύο εξισώσεων έχουμε για το πρώτο ερώτημα την απάντηση:

$$F_1 = \frac{w \cdot συν(2θ)}{συνθ}$$

και 

$$F_2 = \frac{w \cdot ημθ}{συνθ}$$

**Β.** Το αλγεβρικό άθροισμα των ροπών ως προς το σημείο $$Β$$ είναι μηδέν. 

$$ Στ = 0 \Rightarrow W \cdot s \cdot συνθ - F_1 \cdot (2s - x) $$

και αντικαθιστώντας την τιμή για την $$F_1$$ από το πρώτο ερώτημα έχουμε:

$$ x = \frac{s \cdot (3 \cdot συν^2θ - 2)}{συν2θ}$$

**Γ.** Το τρίγωνο $$ΚΒΓ$$ είναι ισοσκελές. Φέρνουμε το ύψος που είναι και διάμεσος στην πλευρά $$ΒΓ$$. Οπότε για το συνημίτονο της γωνίας έχουμε:

$$ συνθ = \frac {2 \cdot s - x}{2 \cdot R}$$

αντικαθιστώντας την τιμή του $$x$$ από το προηγούμενο ερώτημα και γνωρίζοντας ότι το συνημίτονο της γωνίας αποκλείεται να είναι μηδέν έχουμε μετά τις πράξεις

$$ συνθ = \frac {s + \sqrt(s^2 + 32 \cdot R^2)}{8 \cdot R}$$