---
layout: post
title: "Doppler σχολικό"
description: "Φυσική Κατεύθυνσης Θέμα Γ"
category: Άσκηση
tags: [Doppler]
---
{% include JB/setup %}

Ένας μοτοσικλετιστής που βρίσκεται σε απόσταση $$d = 400m$$ από μια ακίνητη ηχητική πηγή συχνότητας $$540Hz$$ αρχίζει να κινείται προς αυτή με σταθερή επιτάχυνση. Η συχνότητα του ήχου που αντιλαμβάνεται τη στιγμή που φτάνει στην πηγή είναι $$603,5 Hz$$. Να υπολογίσετε την επιτάχυνσή του και να παραστήσετε γραφικά τη συχνότητα που αντιλαμβάνεται ο μοτοσυκλετιστής σε συνάρτηση με το χρόνο. Η ταχύτητα του ήχου στον αέρα είναι  $$340m/s$$.

Η συχνότητα του ήχου που ακούει ο κινούμενος παρατηρητής δίνεται από τη σχέση

$$ f_A = \frac{υ+υ_Α}{υ} \cdot f_S$$

άρα η ταχύτητα με την οποία κινείται κάθε στιγμή ο παρατηρητής δίνεται από τη σχέση 

$$υ_Α = \frac{f_A - f_S}{f_S} \cdot υ$$

Θέτουμε $$f_A = 603,5Hz$$ και βρίσκουμε την ταχύτητα του παρατηρητή τη στιγμή που φτάνει στην πηγή $$ υ_Α = 40 \frac{m}{s}$$

Ο παρατηρητής κάνει ομαλά επιταχυνόμενη κίνηση χωρίς αρχική ταχύτητα οπότε 

$$υ_A = a \cdot t$$

$$ d = \frac{1}{2}\cdot a \cdot t^2$$

Απαλείφουμε το χρόνο από τις παραπάνω εξισώσεις και βρίσκουμε

$$a = 2 \frac{m}{s^2}$$

Για την συχνότητα που αντιλαμβάνεται ο παρατηρητής μέχρι την πηγή έχουμε την σχέση

$$ f_A = \frac{υ+ a \cdot t}{υ} \cdot f_S \Rightarrow f_A = 540 + \frac{54}{17 \cdot t} $$

H συνάρτηση έχει πεδίο ορισμού 

$$0 \le t < 20s$$

H συχνότητα που αντιλαμβάνεται ο παρατηρητής την στιγμή που βρίσκεται ακριβώς στην πηγή είναι $$f_A = f_S = 540 Hz$$, ενώ η συχνότητα που αντιλαμβάνεται αφού διέλθει από την πηγή δίνεται από την σχέση

$$ f_A = \frac{υ - a \cdot t}{υ} \cdot f_S \Rightarrow f_A = 540 - \frac{54}{17} \cdot t $$

H συνάρτηση έχει πεδίο ορισμού 

$$20 \le t < 170s$$

και η γραφική παράσταση και για τους δυο κλάδους της συνάρτησης φαίνεται στο σχήμα.
H φυσική σημασία του μηδενισμού της συχνότητας που αντιλαμβάνεται ο παρατηρητής είναι η εξής:
Την χρονική στιγμή $$t=170s$$, o παρατηρητής έχει αποκτήσει ταχύτητα 

$$υ = a \cdot t \Rightarrow υ=340 \frac{m}{s}$$ 

δηλαδή σπάει το φράγμα του ήχου και κινείται με μεγαλύτερη ταχύτητα και γι αυτό το λόγο μηδενίζεται η συχνότητα που αντιλαμβάνεται.


![σχήμα]({{ site.url }}/assets/sxoliko_Doppler.png) 