---
layout: post
title: "Διαγωνισμός Φυσικής Β. Ξανθόπουλος 2018"
description: "Φυσική Γ' Λυκείου"
category: Άσκηση
tags: [Ρευστά, Κύματα]
---
{% include JB/setup %}


![σχήμα]({{ site.url }}/assets/jantopoulos18.png) 

Στο σχήμα 1 δίνεται γράφημα ενός μεγάλου φράγματος που χρησιμοποιείται για την παραγωγή ηλεκτρικής ενέργειας. Το ύψος του νερού στη δεξαμενή του
φράγματος είναι ίσο με $$H=75m$$ και θεωρείται σταθερό, ενώ η υψομετρική διαφορά μεταξύ του σημείου εισόδου και του σημείου εξόδου στον αγωγό είναι ίση με
$$h=50m$$. Το νερό στο φράγμα θεωρείται ιδανικό ρευστό και έχει πυκνότητα $$ρ=1000\frac{kg}{m^3}$$, η επιτάχυνση της βαρύτητας δίνεται $$g=10 \frac{m}{s^2}$$ και η ατμοσφαιρική
πίεση είναι ίση με $$P_{atm} =10^5 Pa$$. Η διατομή του αγωγού στην έξοδο του νερού είναι ίση με $$Α_ο =1m^2$$ , ενώ στο σημείο σύνδεσης δεξαμενής - αγωγού 
η διατομή του αγωγού είναι $$Α_1$$.

**1** Να βρεθεί η μάζα του νερού που εξέρχεται από τον αγωγό σε χρόνο $$t=1min$$


**2** Αν στην έξοδο του αγωγού υπάρχει υδροστρόβιλος από τον οποίο το νερό εξέρχεται με ταχύτητα που είναι ίση με το 20% της ταχύτητας με την οποία το νερό
φτάνει σε αυτόν, να βρεθεί η ηλεκτρική ισχύς $$P_{ηλ}$$ που παράγεται από τον υδροστρόβιλο. Θεωρήστε ότι δεν παράγεται κανενός είδους θερμότητα.


**3** Σε σημεία της μάζας του νερού στα οποία η πίεση είναι πολύ μικρή (θεωρήστε μηδενική) δημιουργούνται φυσαλίδες. Το φαινόμενο λέγεται σπηλαίωση
(cavitation) και προκαλεί μείωση της μέσης πυκνότητας του νερού και προβλήματα απόδοσης και αντοχής των υλικών. Αν ο αγωγός νερού έχει σε όλο του το μήκος
σταθερή διατομή ίση με $$Α_ο =1m^2$$, να δείξετε ότι υπάρχει τουλάχιστον ένα σημείο στον αγωγό που εμφανίζει σπηλαίωση. Αν κατά τον σχεδιασμό του
φράγματος και για την αποφυγή σπηλαίωσης τέθηκε κατώτατο όριο ασφαλείας της πίεσης του νερού $$P_{ασφ} =0,5 \cdot P_{atm}$$, να βρεθεί η ελάχιστη διατομή $$Α_{1min}$$ στην
σύνδεση δεξαμενής - αγωγού. Η διατομή του αγωγού στην έξοδο του νερού παραμένει $$Α_ο =1m^2$$


**4** Στην επιφάνεια του νερού στο φράγμα και σε σημεία $$Π_1$$ και $$Π_2$$ που απέχουν απόσταση $$d=4m$$ μεταξύ τους, τοποθετούνται δυο σύγχρονες πηγές παραγωγής
εγκαρσίων κυμάτων συχνότητας $$f=2Hz$$. Αν μεταξύ των πηγών παρατηρούνται πέντε σημεία ενίσχυσης, τότε να βρεθεί η περιοχή των δυνατών τιμών της
ταχύτητας διάδοσης των κυμάτων στην επιφάνεια του νερού.


![σχήμα]({{ site.url }}/assets/jant18.png) 



**5** Τμήμα $$Π_2 Σ$$ της επιφάνειας του νερού μήκους $$d_1 =3m$$, είναι κάθετο στο τμήμα $$Π_1 Π_2$$ που συνδέει τις σύγχρονες πηγές του
παραπάνω ερωτήματος (σχήμα 2). Αν η ταχύτητα διάδοσης των κυμάτων στο νερό είναι ίση με $$υ=3 \frac{m}{s}$$, να βρεθεί η συχνότητα
των σύγχρονων πηγών $$Π_1$$ και $$Π_2$$ , ώστε στο τμήμα $$Π_2 Σ$$ να δημιουργούνται δυο σημεία απόσβεσης, από τα οποία το ένα στο σημείο $$Σ$$.
Η συχνότητα των πηγών έχει αλλάξει και δεν είναι αυτή του ερωτήματος 4.

`Απάντηση:`

$$Δm = 3 \cdot 10^6 kg$$

$$P_{ηλ} = 60 MW$$

$$A_{1min} = 1,25 m^2$$

$$\frac{8}{3} \frac{m}{s} < υ < 4 \frac{m}{s}$$

$$f = \frac{9}{4} Hz$$