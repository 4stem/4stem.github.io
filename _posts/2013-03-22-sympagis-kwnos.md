---
layout: post
title: "Συμπαγής κώνος"
description: "Φυσική Κατεύθυνσης Θέμα Γ"
category: Άσκηση
tags: [Στερεό, Μαθηματικά]
---
{% include JB/setup %}


![σχήμα]({{ site.url }}/assets/kwnos.png) 


Στο σχήμα φαίνεται ένας αντεστραμμένος συμπαγής κώνος μάζας $$m = 2kg$$, με ακτίνα βάσης $$r = 0.2m$$, o οποίος μπορεί να στρέφεται χωρίς τριβές γύρω από νοητό κατακόρυφο άξονα που περνά από το κέντρο της βάσης του $$Ο$$ και την κορυφή του $$Κ$$. Στη βάση του κώνου έχουμε τυλίξει ένα αβαρές και μη εκτατό νήμα, στο ελεύθερο άκρο του οποίου ασκούμε σταθερή οριζόντια δύναμη $$F$$. Τη χρονική στιγμή $$t=0$$, η γωνιακή ταχύτητα του κώνου έχει αλγεβρική τιμή 

$$ω_ο = + 2 \frac{m}{s}$$

ενώ τη χρονική στιγμή $$t_1 = 4s$$, ο ρυθμός μεταβολής της κινητικής του ενέργειας είναι 

$$\frac{dK}{dt} = 30 \frac{J}{s}$$

Αν η ροπή της δύναμης $$F$$ ως προς τον άξονα περιστροφής έχει την ίδια φορά με το διάνυσμα $$ω_ο$$ να υπολογιστούν:


**α)** Η κινητική ενέργεια του κώνου την χρονική στιγμή $$t_1$$.

**β)** Το έργο της δύναμης $$F$$ από την χρονική στιγμή $$t=0$$ μέχρι την χρονική στιγμή $$t_1$$

**γ)** Το πλήθος των στροφών που έχει κάμει μια ακτίνα του κύκλου της βάσης του κώνου από $$t = 0$$ μέχρι την χρονική στιγμή $$t_1$$.

**δ)** Το μέτρο της δύναμης $$F$$.

Δίνεται ότι η ροπή αδράνειας του συμπαγούς κώνου ως προς τον άξονά του υπολογίζεται με την σχέση

$$I_{cm} = \frac{3}{10} \cdot m \cdot r^2$$

όπου $$m$$ η μάζα του κώνου και $$r$$ η ακτίνα της βάσης του.