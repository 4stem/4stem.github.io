---
layout: post
title: "Ευθύγραμμος ρευματοφόρς αγωγός"
tagline: "Απόδειξη της σχέσης 4.2 του σχολικού βιβλίου"
description: "Φυσική Γ' Λυκείου"
category: Άσκηση
tags: [Ηλεκτρομαγνητισμός]
---
{% include JB/setup %}


![σχήμα]({{ site.url }}/assets/agogos_reyma.png) 


Έστω το ευθύγραμμο σύρμα του παραπάνω σχήματος μήκους $$L$$ που διαρρέεται από ρεύμα έντασης
$$Ι$$. θέλουμε να υπολογίσουμε το μαγνητικό πεδίο που δημιουργεί ο αγωγός στο σημείο $$Α$$, που απέχει
απόσταση $$α$$ από τον αγωγό.

Θεωρούμε το παρακάτω σχήμα όπου παίρνουμε ως αρχή των συντεταγμένων $$Ο$$ το
κοντινότερο σημείο του αγωγού στο σημείο $$Α$$ και τοποθετούμε τον άξονα $$𝑥$$ επάνω στον
αγωγό, με την ίδια φορά όπως και αυτή του ρεύματος. 

![σχήμα]({{ site.url }}/assets/agogos_reyma2.png) 


Χωρίζουμε τον αγωγό σε πολύ μικρά τμήματα. Έστω ένα τέτοιο τμήμα μήκους $$𝑑𝑥$$ στο σημείο $$Κ$$ με συντεταγμένη $$𝑥$$ (αρνητική για
τα σημεία αριστερά του $$Ο$$) και που απέχει απόσταση $$𝑟$$ από το σημείο $$Α$$. Το μικρό αυτό τμήμα
δημιουργεί στο σημείο $$Α$$ μαγνητικό πεδίο μέτρου

$$dB = \frac{μ_ο I}{4π} \cdot \frac{dx}{r^2} \cdot ημθ$$

Το συνολικό πεδίο θα είναι ίσο με

$$B = \frac{μ_ο I}{4π} \int_{x_1}^{x_2} \frac{dx}{r^2} \cdot ημθ$$

όπου τα $$𝑥_1$$ και $$𝑥_2$$ είναι οι συντεταγμένες των άκρων του αγωγού. Τα εκφράζουμε όλα
συναρτήσει της γωνίας $$𝜃$$. Το $$𝑥$$ μπορούμε να το εκφράσουμε με την βοήθεια της απλής
τριγωνομετρίας συναρτήσει της εφαπτομένης αλλά το πρόσημο χρειάζεται προσοχή επειδή
στα αριστερά του $$Ο$$ ισχύει $$𝑥 < 0$$ ενώ αντιθέτως $$εφ𝜃 > 0$$ επειδή η $$𝜃$$ είναι οξεία. Έτσι πρέπει
να γράψουμε

$$ εφθ = -\frac{α}{x} $$

Στα δεξιά του $$Ο$$ όπου $$𝑥 > 0$$ και πάλι ο τύπος δίνει το σωστό αποτέλεσμα επειδή η $$𝜃$$ είναι
αμβλεία και $$εφ𝜃 < 0$$.

![σχήμα]({{ site.url }}/assets/agogos_reyma3.png) 

Λύνοντας ως προς $$𝑥$$ και διαφορίζοντας έχουμε

$$x = -\frac{α}{εφθ} \Rightarrow dx = \frac{α dθ}{ημ^2θ}$$

Το $$r$$ το εκφράζουμε με τη βοήθεια της τριγωνομετρίας συναρτήσει του ημιτόνου.

$$ ημθ = \frac{α}{r} \Rightarrow r = \frac{α}{ημθ} $$

Μαζεύοντας όλα τα παραπάνω, η υπο-ολοκλήρωση ποσότητα ισούται με

$$ \frac{dx}{r^2} \cdot ημθ = \frac{\frac{α dθ}{ημ^2θ}}{\frac{α^2}{ημ^2θ}} \cdot ημθ = \frac{1}{α} ημθ $$   

Το ολοκλήρωμα τώρα υπολογίζεται εύκολα

$$B = \frac{μ_ο I}{4πα} \int_{θ_1}^{θ_2} ημθ \cdot dθ = \frac{μ_ο I}{4πα} \cdot [-συνθ]_{θ_1}^{θ_2} $$

και μετά τις πράξεις

$$Β = \frac{μ_ο I}{4πα} (συνθ_1 - συνθ_2)$$

όπου οι $$θ_1$$ και $$θ_2$$ φαίνονται στο αρχικό σχήμα. 