---
layout: post
title: "Κύλιση και με ολίσθηση και χωρίς"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}

![σχήμα]({{ site.url }}/assets/kylisi_me_olisthisi.jpg) 

Όπως φαίνεται στο παραπάνω σχήμα, συμπαγής σφαίρα μάζας $$m$$ και ακτίνας $$R$$ εκτοξεύεται χωρίς περιστροφή προς μια κεκλιμένη εξέδρα η οποία σχηματίζει γωνία $$φ$$ ως προς τον ορίζοντα. Την χρονική στιγμή $$t=0$$ η σφαίρα έρχεται σε επαφή με την εξέδρα και έχει ταχύτητα $$u_ο$$ κατά μήκος της εξέδρας. Στη συνέχεια παραμένει σε διαρκή επαφή με την εξέδρα (χωρίς να αναπηδά) εκτελώντας δύο διαφορετικές κινήσεις:

α) ολίσθηση και μερική περιστροφή μέχρι τον χρόνο $$ t = t_1 $$ και 
β) κύλιση χωρίς ολίσθηση μετά τον χρόνο $$ t = t_1 $$
μέχρι τον χρόνο $$ t = t_2 $$ που η σφαίρα σταματάει προσωρινά. 

Εάν ο συντελεστής τριβής ολίσθησης μεταξύ της σφαίρας και της εξέδρας είναι $$μ$$, τότε να βρείτε:

1. Το μέτρο της τριβής ολίσθησης κατά την χρονική διάρκεια από $$ t = 0 $$ έως $$ t = t_1 $$.

2. Τη χρονική στιγμή που ξεκινάει η κύλιση χωρίς ολίσθηση.

3. Την ταχύτητα της σφαίρας την χρονική στιγμή εκκίνησης της κύλισης χωρίς ολίσθηση.

4. Το μέτρο της στατικής τριβής κατά την χρονική διάρκεια από $$ t = t_1 $$ έως και $$ t = t_2 $$.

Δίνεται η ροπή αδράνειας της σφαίρας $$Ι = \frac{2}{5} \cdot m \cdot R^2$$ και η επιτάχυνση της βαρύτητας $$g$$.

`Απάντηση:`

1. $$T = μ \cdot m \cdot g \cdot cos(φ)$$

 
2. $$t = \frac {2 \cdot u_o}{(2 \cdot g \cdot sin(φ)+7 \cdot g \cdot μ \cdot cos(φ))}$$
    

3. $$u =  u_o - \frac {2 \cdot u_o \cdot (sin(φ)+μ \cdot cos(φ))}{(2 \cdot sin(φ)+7 \cdot μ \cdot cos(φ))}$$
    

4. $$T_s = \frac {2 \cdot m \cdot g \cdot sin(φ)}{7}$$

    

