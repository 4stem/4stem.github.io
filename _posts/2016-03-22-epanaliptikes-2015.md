---
layout: post
title: "Επαναληπτικές 2015"
description: "Φυσική Γ' Λυκείου"
category: Άσκηση
tags: [Στερεό]
---
{% include JB/setup %}


Ομογενής τροχαλία ισορροπεί έχοντας το νήμα τυλιγμένο γύρω της πολλές φορές. Η μία άκρη του νήματος είναι στερεωμένη στην οροφή Ο και η άλλη στο σώμα Σ, το οποίο ισορροπεί κρεμασμένο από κατακόρυφο ιδανικό ελατήριο σταθεράς $$k=40\frac{N}{m}$$, που είναι στερεωμένο στην οροφή, όπως φαίνεται στο Σχήμα

![σχήμα]({{ site.url }}/assets/epanaliptikes.png) 


Η μάζα της τροχαλίας είναι $$M=1,6kg$$ και η ακτίνα της $$R=0,2m$$. Η ροπή αδράνειας της τροχαλίας, ως προς άξονα που είναι κάθετος στο επίπεδό της και ο οποίος διέρχεται από το κέντρο μάζας της, δίνεται από τη σχέση $$I=\frac{1}{2} \cdot M \cdot R^2$$.
Το σώμα Σ θεωρείται σημειακό αντικείμενο μάζας $$m=1,44kg$$. Το νήμα και το ελατήριο έχουν αμελητέες μάζες.

**Δ1.** Να υπολογίσετε τη δύναμη που ασκεί το ελατήριο στο σώμα Σ.

Κάποια χρονική στιγμή κόβουμε το νήμα που συνδέει την τροχαλία με το σώμα Σ, και το σώμα Σ αρχίζει να εκτελεί απλή αρμονική ταλάντωση. Τη χρονική στιγμή που μηδενίζεται η στιγμιαία ταχύτητα του σώματος Σ, για πρώτη φορά, το κέντρο μάζας της τροχαλίας έχει μετατοπιστεί κατακόρυφα κατά απόσταση h. Η αντίσταση του αέρα θεωρείται αμελητέα και το νήμα δεν ολισθαίνει στο αυλάκι της τροχαλία.

**Δ2.** Να υπολογίσετε την κατακόρυφη μετατόπιση $$h$$ της τροχαλίας.

**Δ3.** Να γράψετε την εξίσωση της απομάκρυνσης του σώματος Σ σε συνάρτηση με το χρόνο, θεωρώντας ότι η τιμή $$t=0s$$ αντιστοιχεί στη χρονική στιγμή που κόπηκε το νήμα και ότι η φορά απομάκρυνσης του σώματος Σ προς τα πάνω είναι θετική.

**Δ4.** Να υπολογίσετε το μέτρο της ταχύτητας του κάτω άκρου Γ της τροχαλίας, όταν το κέντρο μάζας της τροχαλίας έχει μετατοπιστεί κατακόρυφα κατά απόσταση h.

Δίνονται: η επιτάχυνση της βαρύτητας $$g=10 \frac{m}{s^2},π=\sqrt{10}$$ και $$π^2=10$$ (προσεγγιστικά).

`Απάντηση:`


**Δ1.** Για το σημειακό αντικείμενο μάζας $$m$$ το περιβάλλον αποτελούν τα σώματα: γη, ελατήριο και το νήμα που το συνδέει με την τροχαλία. Άρα στο σημειακό αντικείμενο ασκούνται τρεις δυνάμεις: η έλξη της γης, η δύναμη του ελατηρίου και η τάση του νήματος. Γι' αυτές τις δυνάμεις ισχύει:

<div align="left|right|center|justify">
$${F}_{ελ} = m_1 \cdot g + T_1--------------------2M$$
</div>
Για την τροχαλία το περιβάλλον αποτελούν τα σώματα: γη, το νήμα που συνδέει την τροχαλία με το σημειακό αντικείμενο και το νήμα που συνδέει την τροχαλία με την οροφή Ο. Άρα στην τροχαλία ασκούνται τρεις δυνάμεις: η έλξη της γης και οι δύο τάσεις των νημάτων. Γι' αυτές τις δυνάμεις ισχύει:

$$ T_1 + T_2 = M \cdot g----------2M$$

$$ Στ=0 \Rightarrow T_2 \cdot R − T_1 \cdot R = 0 \Rightarrow T_2 = T_1$$

και κάνοντας τις πράξεις υπολογίζουμε $$Fελ=22,4N$$

**Δ2.** Αφού κόψουμε το νήμα το σημειακό αντικείμενο εκτελεί απλή αρμονική ταλάντωση, η περίοδος της οποίας υπολογίζεται ως:

$$T= 2 \cdot π \sqrt {\frac{m_1}{k}} \Rightarrow T=1.2s-----2M$$

Την χρονική στιγμή που μηδενίζεται στιγμιαία η ταχύτητα του σώματος Σ, αυτό βρίσκεται στην θέση $$x=+A$$, ενώ την χρονική στιγμή $$t=0$$ αυτό ξεκίνησε από την θέση $$x=−A$$, δηλαδή πέρασε χρόνος ίσος με την μισή περίοδο της ταλάντωσης, έτσι

$$t=\frac{T}{2} \Rightarrow t=0.6s$$

![σχήμα]({{ site.url }}/assets/troxalia.png) 

Για την τροχαλία ο δεύτερος νόμος του Νεύτωνα μας δίνει:

$$ΣF = M\cdot α_{cm} \Rightarrow M \cdot g − T = M \cdot α_{cm}$$

ενώ για την στροφική κίνηση έχουμε

$$Στ = I \cdot α_{γων} \Rightarrow T \cdot R = \frac{1}{2} \cdot M \cdot R^2 \cdot α_{γων}$$

Λύνοντας το παραπάνω σύστημα και αντικαθιστώντας όπου $$α_{γων}=α_{cm} \cdot R$$ βρίσκουμε για την επιτάχυνση του κέντρου μάζας $$α_{cm}= \frac{20}{3} \frac{m}{s^2}$$
οπότε για την κατακόρυφη μετατόπιση της τροχαλίας έχουμε:

$$h=\frac{1}{2}\cdot α_{cm} \cdot t^2 \Rightarrow h=1.2m$$

**Δ3.** Για το σώμα Σ που εκτελεί απλή αρμονική ταλάντωση μπορούμε να υπολογίσουμε το πλάτος ταλάντωσης ως εξής:

$$A=x_2−x_1$$

όπου $$x_1$$ είναι η απόσταση της θέσης ισορροπίας από το φυσικό μήκος του ελατηρίου και $$x_1$$ η απόσταση της ακραίας θέσης από το φυσικό μήκος του ελατηρίου. Αυτές οι αποστάσεις βρίσκονται από την ισορροπία του σώματος Σ μετά το κόψιμο του νήματος και από την αρχική ισορροπία πριν το κόψιμο του νήματος. Δηλαδή:

$$ΣF=0 \Rightarrow F_{ελ}=m \cdot g \Rightarrow x_1=\frac{14.4}{40}$$

$$F_{ελ}=k \cdot x_2 \Rightarrow x_2= \frac{22.4}{40}$$

$$A=0.2m$$

H αρχική φάση υπολογίζεται από την πληροφορία ότι το σώμα Σ την χρονική στιγμή $$t=0$$ βρίσκεται στην θέση $$x=−A$$ αφού η φορά απομάκρυνσης του σώματος προς τα πάνω θεωρείται θετική. Η κυκλική συχνότητα δίνεται από την σχέση

$$ω=\sqrt{\frac{k}{m}} \Rightarrow ω= \frac{5\cdotπ}{3}$$

οπότε η εξίσωση απομάκρυνσης του σώματος Σ σε συνάρτηση με τον χρόνο είναι:

$$x=0.5ημ(\frac{5π}{3} \cdot t+ \frac{3π}{2})$$

**Δ4.** Το κάτω άκρο της τροχαλίας συμμετέχει ταυτόχρονα σε δύο κινήσεις. Σε μία μεταφορική και σε μια περιστροφική. Για την μεταφορική έχουμε:

$$u_{cm}=α_{cm} \cdot t \Rightarrow u_{cm}=4 \frac{m}{s}$$

ενώ για την περιστροφική πρέπει πρώτα να υπολογίσουμε την γωνιακή επιτάχυνση, έπειτα την γωνιακή ταχύτητα και τέλος την γραμμική ταχύτητα. Δηλαδή:

$$α_{γων}=α_{cm}R \Rightarrow α_{γων}= \frac{100}{3} \frac{r}{s^2}$$

$$ω=α_{γων} \cdot t \Rightarrow ω=20 \frac{r}{s}$$

$$u_{γραμ}=v \cdot R \Rightarrow u_{γραμ}=4 \frac{m}{s}$$

H ταχύτητα που ζητείται είναι το διανυσματικό άθροισμα των δύο προηγούμενων ταχυτήτων. Δηλαδή:

$$u_Γ=4 \cdot \sqrt2 \frac{m}{s}$$

και με διεύθυνση που σχηματίζει γωνία $$45^ο$$ με την κατακόρυφο μιας και $$u_{cm}$$ και $$u_{γραμ}$$ είναι όχι μόνο κάθετα αλλά και ίσα κατά μέτρο διανύσματα.