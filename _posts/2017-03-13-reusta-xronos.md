---
layout: post
title: "Ρευστά Διαγωνισμός Φυσικής 2017"
description: "Φυσική Γ' Λυκείου"
category: Άσκηση
tags: [Ρευστά]
---
{% include JB/setup %}

![σχήμα]({{ site.url }}/assets/doxeiopi.jpg) 


Ανοικτό κυλινδρικό δοχείο εμβαδού διατομής $$Α$$ περιέχει νερό μέχρι ύψους $$Η$$. Στον πυθμένα φέρει οπή εμβαδού $$A_1 = \frac{A}{3}$$ κλεισμένη με πώμα. Η επιτάχυνση της βαρύτητας είναι $$g$$. Τη χρονική στιγμή $$t=0$$ τραβάμε ακαριαία το πώμα από την οπή και το νερό αρχίζει να ρέει ανεμπόδιστα. Να αποδείξετε ότι ο ολικός χρόνος που απαιτείται ώστε να αδειάσει το δοχείο δίνεται από τη σχέση $$t_{ολ} = 4 \cdot \sqrt{\frac{H}{g}}$$.

![σχήμα]({{ site.url }}/assets/doxeiopi2.jpg) 

 
Τη χρονική στιγμή $$t = 0$$ τραβάμε ακαριαία το πώμα από την οπή. Έστω $$υ_ο$$ το μέτρο της ταχύτητας ροής των σημείων της επιφάνειας του νερού αρχικά. Μια τυχαία χρονική στιγμή $$t$$ που η στάθμη έχει κατέβει κατά $$y$$ το μέτρο της ταχύτητας ροής των σημείων της επιφάνειας του νερού είναι $$υ$$, ενώ η ταχύτητα εκροής από την οπή είναι $$υ_1$$. Εφαρμόζουμε την εξίσωση Bernoulli κατά μήκος μιας ρευματικής γραμμής από το σημείο Γ στο σημείο Δ. 

$$p_Γ + \frac{1}{2} \cdot ρ \cdot υ^2 + ρ \cdot g \cdot h= p_Δ + \frac{1}{2} \cdot ρ \cdot υ_1^2 $$

Αλλά $$p_Γ = p_Δ = p_{ατμ}$$, οπότε η σχέση γίνεται

$$υ_1^2 = υ^2 +2 \cdot g \cdot h$$

Εάν εφαρμόσουμε και την εξίσωση συνέχειας έχουμε $$Α \cdot υ = A_1 \cdot υ_1$$. Όμως ισχύει $$h = H -y$$, άρα έχουμε τελικά

$$υ^2 = \frac{g \cdot H}{4} - \frac{g}{4}\cdot y$$

Η παραπάνω σχέση χαρακτηρίζει κάθε ευθύγραμμη ομαλά επιβραδυνόμενη κίνηση οπότε:

$$υ_ο = \sqrt{\frac{g\cdot H}{4}}$$

και $$α = \frac{g}{8}$$.

Οπότε τελικά έχουμε

$$υ = υ_ο - α \cdot t \Rightarrow υ = \sqrt{\frac{g\cdot H}{4}} - \frac{g}{8} \cdot t \Rightarrow t = 4\cdot \sqrt{\frac{H}{g}}$$

